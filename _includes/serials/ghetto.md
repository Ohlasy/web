S boskovickou židovskou čtvrtí je spojena celá řada příběhů a zajímavých lidských osudů, často velmi pohnutých. A právě tyto příběhy bych vám v seriálu Příběhy z ghetta ráda vyprávěla. Mnohé z nich odkrývá ve svých publikacích PhDr. Jaroslav Bránský, největší odborník na historii Židů v Boskovicích. S jeho vědomím a laskavým souhlasem si dovoluji použít některé informace a údaje, jež jsem načerpala právě z jeho knih. Činím tak dnes a bude mi velkým potěšením činit tak i nadále, neboť věřte, že nad mnohými z příběhů boskovického ghetta se doslova tají dech. Nechť je tento seriál připomínkou lidí, kteří zde v časech dávno uplynulých prožívali své životy, své osudy, a já se o ně s vámi velmi ráda podělím.

*Helena Janíková*