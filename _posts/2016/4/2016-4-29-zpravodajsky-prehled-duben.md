---
title: Zpravodajský přehled za duben
author: Tomáš Trumpeš
category: zpravodajství
cover-photo: https://i.ohlasy.info/zdsGEO2l.jpg
excerpt: Výběr nejdůležitější událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v dubnu na Boskovicku událo.
---

Jasnější podobu dostává projekt na [výstavbu Centra polytechnického vzdělávání](/clanky/2016/04/centrum-technicke-vychovy.html) v jámě po zrušené stavbě haly na Slovákově ulici. Stojí Centrum za investici desítek milionů korun, nebo je [stavíme jen proto, že jsou na ně zrovna dotace](/clanky/2016/04/rozhovor-provaznik.html)?

Město Boskovice obdrželo [dotaci na Sportpark v Doubravách](http://boskovice.cz/boskovice-ziskaly-dotaci-na-sportpark/d-28260/p1=1019), krajské zastupitelstvo schválilo 3 miliony korun na první etapu. Na posledním projednání s veřejností zaznělo, že by cyklistický areál mělo ve druhém roce provozu využít asi 12–14 tisíc lidí za rok.

Byla zahájena [turistická sezóna](http://boskovice.cz/zahajeni-turisticke-sezony-v-boskovicich/d-28113/p1=1019).

Jednatel boskovické nemocnice [Miloš Janeček](/clanky/2016/04/rozhovor-janecek.html) je ve funkci již 100 dní. Městská rada s jeho působením vyjádřila spokojenost. [Debaty okolo fungování městské nemocnice](/clanky/2016/04/draha-nemocnice.html) se jistě povedou i nadále.

Boskovice [neuspěly se žádostí o dotaci na přístavbu mateřské školy](/clanky/2016/04/dotace-na-skolku.html) na Bílkově ulici. Město bude žádat v dalším dotačním programu a doufá, že bude úspěšnější a příští rok se podaří nové třídy postavit.

V poměrně klidném duchu proběhlo [jednání boskovického zastupitelstva](/clanky/2016/04/zastupitelstvo.html), debata zastupitelů se kromě projednávaných bodů dotkla také stabilních boskovických témat: nemocnice a lezecké stěny na letním kině. Nejdůležitější změnou je asi posílení pravomocí jednatele nemocnice, což však učinila už městská rada.

O otevření volnočasového klubu pro děti a mládež v Boskovicích usiluje letovický ELIM. Oproti [původním plánům](/clanky/2016/04/elim-boskovice.html) to nakonec vypadá, že klub by mohl fungovat v prostorách bývalého klubu Maják.

Nový majitel boskovické solární elektrárny by rád její provoz [obnovil ještě letos](http://blanensky.denik.cz/zpravy_region/problemovou-boskovickou-elektrarnu-chce-novy-majitel-zapojit-do-site-jeste-letos-20160416.html).

Konal se [Hasičský den](http://boskovice.cz/hasicsky-den-v-boskovicich/d-28227/p1=1019) a byla zahájena výstava Historie a současnost hasičstva v [Muzeu Boskovicka](http://muzeum.boskovice.cz/).

Ředitelka LD seating [Jitka Hurábová](/clanky/2015/12/rozhovor-hurabova.html) získala významné ocenění na soutěži Manažer roku, dostala se ze sedmdesáti finalistů mezi top deset nejlepších manažerů ČR a získala titul manažera odvětví.

Pomalu, ale jistě [mizí z města hrací automaty](/clanky/2016/04/prijem-z-hazardu.html).

Na boskovickém gymnáziu vznikla [pozoruhodná divadelní inscenace](/clanky/2016/04/slova.html).

Dokončuje se [oprava silnice v Pilském údolí](http://zrcadlo.net/clanky/Silnice-pres-Pilske-udoli-by-mohla-slouzit-jako-obchvat-Boskovic-2775/).

Uklízelo se Česko, [uklízely se i Boskovice](http://boskovice.cz/uklidili-boskovice-dekujeme/d-28292/p1=1019). Den Země oslavilo město také [vyhlášením nového památného stromu a výsadbou stromořadí](https://www.facebook.com/ohlasy/posts/993980143989434) podél silnice k bývalému školnímu statku.

Boskovice se připravují na [Boskovické běhy](/clanky/2016/04/rozhovor-bartosek.html).

Obec Suchý [potřetí odvolila](http://blanensky.denik.cz/zpravy_region/suchy-volby-jsou-platne-nove-vedeni-urcite-se-domluvime-ujistil-lidr-viteze-20160427.html) – a zdá se, že úspěšně.

Svitávka si nechala zpracovat [ucelenou architektonickou studii](http://blanensky.denik.cz/zpravy_region/promena-svitavky-smer-naznacila-studie-20160411.html) dalšího rozvoje.

Blanenské divadlo Kolárka přišlo s [odvážným návrhem na vybudování stálé divadelní scény](http://blanensky.denik.cz/zpravy_region/kolarka-ma-zajem-o-suteren-hotelu-dukla-chce-tam-male-divadlo-20160408.html) v suterénních prostorách zbouraného hotelu Dukla.

