---
title: Zpravodajský přehled za prosinec
category: zpravodajství
author: Tomáš Trumpeš
cover-photo: https://i.ohlasy.info/M97I7Mhl.jpg
excerpt: "Výběr nejdůležitější událostí minulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v prosinci na Boskovicku událo."
---

{% photo src="https://i.ohlasy.info/M97I7Mh.jpg" author="Marek Osouch" %}

V Boskovické nemocnici [skončil po jednateli Danu Navrátilovi také ekonomický náměstek, bývalý ministr zdravotnictví Tomáš Julínek](/clanky/2015/12/julinek-odvolan.html). Novým jednatelem se stal bývalý šéf brněnské úrazovky a bývalý senátor za ČSSD [Miloš Janeček](/clanky/2015/12/novy-jednatel-nemocnice.html).

Zastupitelstvo schválilo [záměr vybudovat sportpark v Doubravách](/clanky/2015/12/zastupitelstvo.html).

Sportovní hala [bude na Červené zahradě](/clanky/2015/12/zastupitelstvo.html). Ve hře je i [architektonická soutěž na urbanistickou studii](/clanky/2015/12/rozhovor-lev.html) celého areálu.

Na Slovákově by mělo vzniknout [Centrum polytechnické výchovy, pokud vyjdou dotace](/clanky/2015/12/zastupitelstvo.html).

[Byl schválen rozpočet města](/clanky/2015/12/zastupitelstvo.html), který počítá s příjmy přes 307 milionů korun a s výdaji přes 329 milionů korun. Kultura v rozpočtu [ostrouhala](/clanky/2015/12/investice-do-kultury.html).

Boskovice [zakázaly podomní prodej](http://blanensky.denik.cz/zpravy_region/boskovice-podomni-prodejci-maji-od-ledna-vstup-zakazan-20151228.html).

Byl vyhlášen [Grantový systém na rok 2016](http://boskovice.cz/grantovy-system-mesta-boskovice/d-27263/p1=1019) a také [dotační program pro sportovce](http://boskovice.cz/dotacni-program-sport-2016/d-27315/p1=1019).

Rada města schválila [podání insolvenčního návrhu na společnost AKAM-Bosko](http://blanensky.denik.cz/zpravy_region/fotovoltaicke-panely-za-mestem-zustavaji-boskovice-posilaji-firmu-do-insolvence-20151218.html).

Boskovická Polévka pro chudé i bohaté [vynesla rekordních 74 169 korun](http://boskovice.cz/polevka-pojednadvacate/d-27307/p1=1019). Peníze budou směřovat ke zdravotně postiženým, organizátoři je rozdělují dle potřebnosti konkrétním lidem. Polévka se podávala také v Kunštátě, Letovicích a Velkých Opatovicích.

[Začal platit nový jízdní řád](http://zrcadlo.net/clanky/Nove-jizdni-rady-nejvetsi-zmeny-budou-na-Boskovicku-a-Letovicku-2394/) a s ním začala fungovat nová zastávka u Kauflandu.

Pokračují opravy důležitých komunikací. Ve Skalici se bude pracovat do března, v Pilském údolí až do konce května.

V Letovicích tak trochu [nečekaně schválili na návrh opozice zákaz hazardu](http://blanensky.denik.cz/zpravy_region/po-blansku-a-boskovicich-zakazaly-hazard-i-letovice-20151205.html).

Pomalu se ujasňuje, [kdo půjde do boje o senát](http://blanensky.denik.cz/zpravy_region/boj-o-senat-regec-jeste-nezna-vsechny-soupere-20151218.html). Za ČSSD by to měl být blanenský starosta Ivo Polák, za KDU-ČSL ohlásila kandidaturu boskovická místostarostka Jaromíra Vítková. Znovu chce kandidovat i stávající senátor Josef Regec, ovšem nikoliv za ČSSD, za kterou byl zvolen v minulých volbách, aby pak přeběhl do Strany práv občanů. 

O kandidaturu za ODS se [pro senátní volby uchází primář Jan Machač](http://blanensky.denik.cz/zpravy_region/boj-o-senat-regec-jeste-nezna-vsechny-soupere-20151218.html), který se vzdal zastupitelského mandátu, získaného pro změnu za KDU-ČSL. Boskovice tak mají nového zastupitele – Tomáše Pléhu.

Pokročily [přípravy na vybudování nové silnice mezi Boskovicemi a Blanskem](http://blanensky.denik.cz/zpravy_region/vykupuji-pozemky-nova-silnice-mezi-blanskem-a-boskovicemi-je-o-krok-bliz-20151220.html).

Svazek vodovodů a kanalizací [zdraží vodu](http://blanensky.denik.cz/zpravy_region/svazek-zdrazi-vodu-o-skoro-tri-procenta-kubik-vyjde-temer-na-94-korun-20151201.html).

Ministerstvo vnitra vyhlásilo [nový termín voleb do obecního zastupitelstva na Suchém](http://blanensky.denik.cz/zpravy_region/suchy-nove-volby-budou-v-dubnu-kandidatky-mohou-podavat-do-desateho-unora-20151215.html) na 16. 4. 2016. Kandidátní listiny se mohou podávat nejpozději 10. 2. 2016 do 16 hodin.

V Muzeu Boskovicka [vystavuje Jan Vičar](http://boskovice.cz/jan-vicar-zahajil-vystavu-v-muzeu/d-27295/p1=1019).

Na trh byla uvedena kniha [Boskovice v historických fotografiích a pohlednicích](https://www.facebook.com/media/set/?set=a.917043268349789.1073741863.781692698551514&type=3#), kterou vydalo nakladatelství Josef Filip 1938.

Zemřela Lenka Bařinková, pedagožka Gymnázia Boskovice a významná osobnost boskovické kultury. Její [hlas bude chybět](/clanky/2015/12/lenka-odesla.html).

Skončil rok 2015. [Naše naděje směřují](/clanky/2016/01/pf.html) k roku 2016.
