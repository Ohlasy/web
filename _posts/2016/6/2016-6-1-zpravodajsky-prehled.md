---
title: Zpravodajský přehled za květen
cover-photo: https://i.ohlasy.info/HlzSL2X.jpg
author: Tomáš Trumpeš
category: zpravodajství
---

*Výběr nejdůležitější událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v květnu na Boskovicku událo.*

{% photo src="https://i.ohlasy.info/HlzSL2X.jpg" author="Tomáš Trumpeš" %}

Urbanistická studie by měla odpovědět na otázky, jak bude vypadat sportovní areál v Červené zahradě, jak by se měl rozvíjet a kam by bylo možné umístit sportovní halu. Než studie vznikne, [své návrhy mají vedení města představit studenti](/clanky/2016/05/urbanismus-cervenka.html) architektury z Liberce. Studenti se budou zabývat také návrhy na využití budovy bývalého ZZN pro knihovnu a komunitní centrum. Celkem bude jejich práce stát 160 tisíc korun.

Boskovice si nevedly příliš dobře [v anketě Město pro byznys](/clanky/2016/05/mesto-pro-byznys.html). O podnikání v Boskovicích a také o práci vedení města jsme mluvili s [Pavlem Schwarzerem](/clanky/2016/05/rozhovor-schwarzer.html).

Proběhly Boskovické běhy. A [byly rekordní](http://boskovice.cz/7-boskovicke-behy-ve-vsech-smerech-rekordni/d-28318/p1=1019).

Volnočasový klub pro mládež se boskovická městská rada rozhodla [podpořit pouhými pěti tisíci korunami](/clanky/2016/05/prispevek-pro-elim.html). [Odborníci se přitom shodují](/clanky/2016/05/anketa-klub.html), že nízkoprahové zařízení pro mládež ve městě citelně chybí.

Správa železniční dopravní cesty vypsala tendr na přípravnou dokumentaci ke stavbě [Boskovické spojky](http://zrcadlo.net/clanky/Do-konce-roku-maji-byt-hotove-prvni-projekty-k-Boskovicke-spojce-2853/). Přímé železniční spojení Boskovic s Brnem má být podle plánu hotové do roku 2020.

Smíšený pěvecký sbor Nota při Gymnáziu Boskovice [slavil 30 let](/clanky/2016/05/komentar-nota.html).

Slavilo se výročí konce války, pokračuje také [debata o postoji k poválečnému odsunu Němců](/clanky/2016/05/odsun-svanda.html). 

Pokračuje příběh boskovické solární elektrárny. Po AKAMu [chtějí věřitelé přes 100 milionů korun](/clanky/2016/05/insolvence-akam.html). Město tak má malou šanci svou pohledávku získat.

Rada schválila podmínky poptávkového řízení na dodavatele akce Sportpark Boskovice. Stavba by měla být zahájena začátkem září.

V červnu se začne stavět parkoviště na ulici Hybešova u VOŠ a SŠ Boskovice.

Město se snaží odkoupit pozemky, aby mohlo vybudovat [chodník ke hřbitovu](http://blanensky.denik.cz/zpravy_region/boskovicti-usiluji-o-koupi-pozemku-aby-mohli-postavit-chodnik-ke-hrbitovu-20160517.html).

Sprejerka, která nápisy poškodila mimo jiné kostel sv. Jakuba, [se přiznala policii](http://www.policie.cz/clanek/asi-se-ji-nelibil-kostel.aspx) při vyšetřování jiné trestné činnosti.

Svá výročí slavily společně také [Velen a Borověnka](http://boskovice.cz/velen-a-borovenka-slavily-spolecne/d-28448/p1=1019).

V Letovicích se přou kvůli [plánu na rozvoj města](http://blanensky.denik.cz/zpravy_region/letovicti-zastupitele-kritizuji-plan-rozvoje-mesta-jsou-to-vyhozene-penize-20160516.html).

Část odepřené dotace na Panskou zahradu se [přeci jen podaří získat](http://blanensky.denik.cz/zpravy_region/necekany-zvrat-kunstatsi-vybojovali-cast-dotace-na-obnovu-panske-zahrady-20160514.html) kunštátské radnici. Ztráta města za pochybení při rekonstrukci díky tomu nebude tak velká.

Suchý má starostu. Napotřetí se volby podařilo [dovést k úspěšnému konci](http://blanensky.denik.cz/zpravy_region/konec-politicke-krize-suchy-ma-noveho-starostu-jednohlasne-a-za-deset-minut-20160510.html).
