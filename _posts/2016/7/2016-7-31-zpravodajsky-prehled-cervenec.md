---
title: Zpravodajský přehled za červenec
cover-photo: https://i.ohlasy.info/AtI6qpcl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červenci na Boskovicku událo.*

{% photo src="https://i.ohlasy.info/AtI6qpc.jpg" author="Tomáš Trumpeš" %}

Proběhl [24. ročník festivalu Boskovice](http://ohlasy.info/clanky/2016/07/festivalovy-zapisnik.html), který je věnován [místní židovské čtvrti](http://ohlasy.info/clanky/2016/07/anketa-zidovska-ctvrt.html). Do 21. srpna jsou ještě ke zhlédnutí festivalové výstavy, třeba [Pomník Bruno Zwickera od Pavla Karouse](http://ohlasy.info/clanky/2016/07/rozhovor-karous.html).

Na náměstí v Blansku našli [mrtvého primáře boskovické nemocnice](http://zpravy.aktualne.cz/regiony/jihomoravsky/na-namesti-v-blansku-nasli-mrtveho-primare-boskovicke-nemocn/r~8f608faa4f3a11e69d46002590604f2e/). Případ vyšetřuje policie.

Policie [odložila trestní oznámení](http://ohlasy.info/clanky/2016/07/vysetrovani-cervenka.html), kterému čelila boskovická radnice v souvislosti s odkupem Dvořáčkova mlýna. K trestnému činu podle policie nedošlo.

V boskovickém muzeu restaurují oponu, o které dlouho nevěděli, kdo ji maloval a odkud pochází. Prokázalo se, že [jejím autorem je Alfons Mucha](http://ohlasy.info/clanky/2016/07/muchova-opona.html).

Reprezentanti boskovické radnice letos intenzivně navštěvují partnerská města, základní [myšlenka partnerství však zůstává nenaplněna](http://ohlasy.info/clanky/2016/07/partnerska-mesta.html).

Na boskovická střední škole André Citroëna připravují [projekt za 50 milionů](http://blanensky.denik.cz/zpravy_region/projekt-za-50-milionu-boskovicka-stredni-skola-chce-vymenit-i-stare-stroje-20160722.html). 

V plném proudu je turistická sezóna, návštěvníci míří i do [kartografického centra ve Velkých Opatovicích](http://ohlasy.info/clanky/2016/07/rozhovor-kaderkova.html), kde mají novou expozici.

Hlediště letního kina bude mít po rekonstrukci [kapacitu tři tisíce diváků](http://zrcadlo.net/clanky/Hlediste-boskovickeho-letniho-kina-bude-mit-vice-mist-na-sezeni-3001/).

Zemřel legendární kytarista a lídr skupiny S–band [Pavel Koudelka řečený Silver](http://ohlasy.info/clanky/2016/07/nekrolog-silver.html).

Z boskovické Základní umělecké školy [odešel Martin Krajíček](http://ohlasy.info/clanky/2016/07/rozhovor-krajicek-zus.html).

Soud potrestal bývalého [ředitele letovického kulturního střediska Jiřího Palána](http://zrcadlo.net/clanky/Soud-potrestal-byvaleho-reditele-MKS-Letovice-Jiriho-Palana-3047/).

Skončily [opravy Janáčkovy ulice](http://zrcadlo.net/clanky/Opravy-Janackovy-ulice-za-nemocnici-v-Boskovicich-uz-skoncily-3058/).

V zámeckém skleníku byla zahájena [výstava obrazů Petra Pastrňáka](https://www.facebook.com/ohlasy/posts/1042795375774577).

Parkoviště za boskovickým muzeem již [funguje bezplatně](http://blanensky.denik.cz/zpravy_region/boskovice-vic-platily-za-udrzbu-nez-vydelavaly-parkovani-u-muzea-bude-zdarma-20160730.html).

Včelaři hlásí, že [medu bude dost](http://blanensky.denik.cz/zpravy_region/vcelari-na-blanensku-hlasi-medu-jsme-letos-stocili-dost-20160722.html).

Politici a úředníci podali [čestné prohlášení o příjmech a získaném majetku](http://blanensky.denik.cz/zpravy_region/majetek-politiku-a-uredniku-domy-cenne-papiry-i-dluhy-20160722.html).

Junák a Orel připravují [památník na počest kardinála Špidlíka](http://blanensky.denik.cz/zpravy_region/boskovicti-postavi-pamatnik-na-pocest-kardinala-spidlika-20160713.html).

Město ve spolupráci s oddílem Vatra [opravilo lavičky Pod Oborou](http://blanensky.denik.cz/zpravy_region/do-opravy-lavicek-v-boskovicich-se-zapojily-take-deti-20160708.html).

Kunštát se rozhodl pro odvolání v kauze [sporu o majetek týkající se tzv. církevních restitucí](http://blanensky.denik.cz/zpravy_region/cirkevni-restituce-kunstat-zvolil-boj-o-majetek-20160708.html).

Ve Svitávce bojují za [zákaz vjezdu kamionů](http://blanensky.denik.cz/zpravy_region/ve-svitavce-bojuji-neunavne-za-zakaz-vjezdu-kamionu-20160706.html).

Lysice dokončily cyklostezku [do sousedních Drnovic](http://zrcadlo.net/clanky/Lysice-dokoncily-posledni-usek-nove-cyklostezky-do-Drnovic-3016/).

V Olešnici po letech finišuje boj proti velké vodě. [Na podzim by měli dělníci skončit s čištěním koryta Hodonínky](http://blanensky.denik.cz/zpravy_region/upravy-koryta-hodoninky-protekajici-olesnici-finisuji-pomohou-pri-velke-vode-20160727.html).
