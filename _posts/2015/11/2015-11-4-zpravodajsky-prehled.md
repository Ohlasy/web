---
title: "Zpravodajský přehled za říjen"
cover-photo: https://i.ohlasy.info/Lq5XJdol.jpg
category: zpravodajství
author: Tomáš Trumpeš
---

*Výběr nejdůležitější událostí minulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v říjnu na Boskovicku událo.*

Uběhl [rok od komunálních voleb](/clanky/2015/10/rok-po-volbach.html).

Ani měsíc říjen se neobešel bez razantního a kontroverzního kroku nového vedení města. Ještě nezaschl inkoust na podpisem pod tolik [diskutovanou kupní smlouvou na pozemek tzv. Dvořáčkova mlýna](/clanky/2015/10/dvorackuv-mlyn.html) a městská rada na návrh starostky Hany Nedomové na svém posledním říjnovém jednání [odvolala jednatele boskovické nemocnice Dana Navrátila](/clanky/2015/10/navratil-odvolan.html), se kterým vedly Ohlasy krátce předtím [obsáhlý rozhovor](/clanky/2015/10/rozhovor-navratil.html). Odvolání proběhlo bez udání důvodu.

Město představilo veřejnosti varianty návrhů na využití stavební jámy na Slovákově ulici. Preferovaná varianta zní: [centrum polytechnické výchovy a vzdělávání](/clanky/2015/10/budoucnost-slovakovy.html).

Další zajímavý záměr představil Jihomoravský kraj: už příští rok by měl v budově bývalé oděvní školy na Havlíčkově ulici vzniknout [Komunitní dům pro seniory](/clanky/2015/10/komunitni-dum-havlickova.html).

Pokračuje příběh solární elektrárny. Výpovědní lhůta vypršela, ale [panely stále leží na poli](http://blanensky.denik.cz/zpravy_region/solarni-elektrarna-blokuje-boskovicke-pozemky-mesto-zvazuje-soudni-vyklizeni-20151017.html).

Město bude nově [přispívat na opravy soukromých domů](http://blanensky.denik.cz/zpravy_region/novinka-boskovice-prispeji-i-na-opravy-nepamatkovych-domu-v-pamatkove-zone-20151021.html), které sice nejsou vyhlášenými památkami, ale jsou v památkové zóně. Ostatně [za feudalismu se v Boskovicích stavělo lépe než dnes](/clanky/2015/10/architektura-v-boskovicich.html).

[Besedovat o migrační krizi](/clanky/2015/10/beseda-migrace.html) přijeli do Boskovic europoslanec Pavel Svoboda a senátor Václav Hampl. Do debaty se zapojil také [Tomáš Znamenáček se zkušeností dobrovolníka](/clanky/2015/10/rozhovor-uprchlici.html) v uprchlických táborech, besedu jsme zhodnotili také [v komentáři](/clanky/2015/10/komentar-k-imigraci.html).

Uprchlíkům dál pomáhají také členové [letovické neziskovky ELIM](http://blanensky.denik.cz/zpravy_region/dobrovolnici-z-blanenska-pomahali-na-srbsko-chorvatske-hranici-syrskym-bezencum-20151101.html).

Setkání nad tématem evropské politiky svolal do Boskovic [europoslanec Luděk Niedermayer](/clanky/2015/10/rozhovor-niedermayer.html).

Stavební práce probíhají před boskovickou nemocnicí. Občané zde pozorovali dopravní policisty, jak číhají na pokuty v křoví, [policisté však tento postup popřeli](/clanky/2015/10/policie-v-krovi.html).

Plánuje se [rozšíření boskovické mateřské školy](http://zrcadlo.net/clanky/Boskovice-rozsiri-materskou-skolu-mista-budou-i-pro-nejmladsi-2273/) pro děti mladší tří let.

V Galerii Otakara Kubína byla zahájena výstava kunštátského malíře Víta Ondráčka, který nabádá: „Musíš [milovat víc než ostatní](/clanky/2015/11/milovat-vic-nez-ostatni.html).“

Pro velký zájem prodloužili v Muzeu Boskovicka až do 13. prosince výstavu [Fenomén Merkur](https://www.facebook.com/media/set/?set=a.889632737757509.1073741860.781692698551514&type=3#).

Boskovice mají minirozhlednu. Přístup na ni je [pouze příležitostný](http://blanensky.denik.cz/zpravy_region/na-vodojemu-v-boskovicich-vznikla-vyhlidka-lide-se-tam-ale-dostanou-jen-obcas-20151030.html).

20 let oslavil [Klub přátel Boskovic](http://blanensky.denik.cz/zpravy_region/klub-pratel-boskovic-uz-20-let-popularizuje-mesto-znaci-stezky-vydava-knihy-20151013.html).

Letovická Masarykova střední škola nemá od začátku školního roku ředitele. Bývalá ředitelka odešla do penze, ale nikdo nový nenastoupil. Jihomoravský kraj jako zřizovatel sice vypsal výběrové řízení, ze kterého odborná komise vybrala několik uchazečů, rada kraje ale žádného z nich neschválila. Důvody mluvčí kraje nesdělila. Zatím není ani vypsán nový konkurz.

Na Halasově Kunštátě se letos nevzpomínalo jen na Františka Halase, ale [také na Ludvíka Kunderu](/clanky/2015/10/kundera-ondracek.html).

Velkého úspěchu spojeného s odměnou 200 tisíc korun dosáhli [kunštátští angličtináři v projektu Comenius](/clanky/2015/11/kunstat-oceneni.html).

Velké Opatovice mají po jednadvaceti letech starostování Jiřího Bělehrádka novou starostku. A s ní i [novou koalici](http://blanensky.denik.cz/zpravy_region/velke-opatovice-maji-novou-starostku-belehradka-vystridala-gerbrichova-20151022.html).

Archeologové zkoumali ve Velkých Opatovicích [rozsáhlé pohřebiště z mladší doby bronzové](http://blanensky.denik.cz/zpravy_region/archeologove-ve-velkych-opatovicich-zkoumaji-pohrebiste-z-doby-bronzove-20151003.html).

Rozhleden není nikdy dost, jednu chtějí [postavit také na Kořenci](http://blanensky.denik.cz/zpravy_region/korenecti-chteji-postavit-rozhlednu-na-kopci-paprc-vysokou-45-metru-20151102.html).

Na Suchém se po nových volbách nedohodli, takže je nejspíš čekají [další nové volby](http://blanensky.denik.cz/zpravy_region/suchy-cekaji-nove-volby-zastupitele-se-nedohodli-je-to-sproste-zaznelo-z-lidu-20151018.html).
