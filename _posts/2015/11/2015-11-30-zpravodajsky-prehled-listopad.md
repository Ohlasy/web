---
title: Zpravodajský přehled za listopad
author: Tomáš Trumpeš
cover-photo: http://i.ohlasy.info/RR3lMKpl.jpg
excerpt: "Výběr nejdůležitější událostí minulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v listopadu na Boskovicku událo."
category: zpravodajství
---

Krajský úřad [potvrdil nesouhlasné stanovisko](/clanky/2015/11/pansky-dvur.html), kterým boskovická úřednice pro výkon státní památkové péče zamezila rekonstrukci Panského dvora. Firma Pražská 5 má již prakticky jedinou možnost, pokud chce rekonstrukci v plánované podobě prosadit – obrátit se na soud.

U soudu skončil také [spor učitelky klavíru Ludmily Keršnerové s boskovickou ZUŠ](/clanky/2015/11/soud-zus.html). Pedagožka dostala výpověď pro hrubé porušení pracovních povinností a tvrdí, že výpověď byla neoprávněná; ředitelku školy viní z nepřiměřeného nátlaku.

Vedení města představilo [čtyři varianty umístění sportovní haly](/clanky/2015/11/varianty-haly.html) v lokalitě Červená zahrada. Přestože to tak nejprve vypadalo, zatím [z těchto variant vybírat](/clanky/2015/11/anketa-cervenka.html) nebudeme, nejprve by totiž příští rok měla vzniknout urbanistická studie celou lokalitu. [Nechceme totiž pouze halu, ale fungující areál](/clanky/2015/11/cervena-zahrada.html). 

Odkup dalších pozemků v Červené zahradě [se ale zasekl](/clanky/2015/11/cervenka-odkup.html).

Boskovice jsou [v dobré finanční kondici](/clanky/2015/11/financi-kondice.html) a připravují rozpočet na příští rok.

Strany se pomalu začínají [připravovat na krajské volby](http://blanensky.denik.cz/zpravy_region/exkluzivni-pruzkum-hejtmanem-zustane-hasek-hnuti-ano-posili-20151119-51o9.html), které se budou konat příští rok. Zdá se, že hejtman Hašek bude útočit na [třetí mandát](http://brnensky.denik.cz/z-regionu/cssd-na-jizni-morave-povede-do-krajskych-voleb-asi-opet-hasek-20151121.html). ČSSD na Blanensku už navrhla svých šest nominantů na krajskou kandidátku. Jako lídr za Blanensko je nominován starosta Ráječka Vít Rajtšlégr, následuje ho boskovický místostarosta Petr Malach, na třetím místě je letovická zastupitelka Daniela Ottová, čtvrté místo obsadil starosta Lysic Pavel Dvořáček, na pátém je boskovická starostka Hana Nedomová a okresní nominanty uzavírá na šestém místě Jaroslava Školařová z Lipovce.

KDU-ČSL po dlouhých letech nepovede krajskou kandidátku Stanislav Juránek ale [Roman Celý](http://brnensky.denik.cz/zpravy_region/lidovci-poslali-do-krajskych-voleb-jako-lidra-romana-celeho-20151120.html). Za Blanensko je na sedmém místě mezi prvními patnácti zvolenými pouze boskovická místostarostka Jaromíra Vítková. 

Boskovice získaly za projekt Elektronický oběh faktur cenu [The Best, kterou vyhlašuje magazín Egovernment](http://boskovice.cz/boskovice-ziskaly-cenu-egovernment-the-best/d-27088/p1=1019). Soutěž hodnotí úroveň elektronizace veřejné správy.

Důvody odvolání jednatele boskovické nemocnice Dana Navrátila [stále neznáme](/clanky/2015/11/komentar-nemocnice.html). Funkci vykonává starostka Hana Nedomová, plat za dočasné řízení nemocnice ale brát nebude.

Nepovolené billboardy [by měly zmizet od silnic](http://blanensky.denik.cz/zpravy_region/z-boskovic-zmizi-nelegalni-billboardy-majitele-musi-pozadat-o-povoleni-20151124.html).

Nadále [klesá nezaměstnanost](http://blanensky.denik.cz/zpravy_region/nezamestnanost-na-jizni-morave-dal-klesa-firmy-nabiraji-lidi-na-vanocni-prace-20151109-veoa.html).

V Kunštátě se potýkají s následky chyb při opravě Panské zahrady. [Město přijde neproplacením dotací](http://blanensky.denik.cz/zpravy_region/kunstat-bude-platit-za-chyby-ktere-udelal-pri-obnove-panske-zahrady-20151112.html) o dva a půl milionu korun.

Včelpo Obora má velké problémy, kontroloři v jeho medu našli zbytky antibiotik. Český svaz včelařů Včelpu [zakázal jakýkoliv prodej medu](http://blanensky.denik.cz/zpravy_region/vcelpo-nesmi-prodavat-zadny-med-antibiotika-se-nasla-v-dalsich-19-vzorcich-20151128.html).

Ochotnické divadlo Boskovice uvedlo [premiéru inscenace hry Ani za milion](https://www.facebook.com/ohlasy/photos/a.785695738151210.1073741830.781692698551514/912052565515526/?type=3).

[Vatra slaví 45 let](http://ohlasy.info/clanky/2015/11/vatra-45.html) existence.

Ředitelka LD seating Jitka Hurábová se umístila mezi stovkou nejvlivnějších žen v České republice [dle časopisu Forbes](http://www.forbes.cz/nejvlivnejsi-zenou-ceska-je-podle-nasich-vypoctu-opet-lenka-bradacova/).

[Ondřej Dostál](/clanky/2015/11/rozhovor-dostal.html) se stal šéfem Asociace muzeí a galerií České republiky.

[Kristýna Znamenáčková](https://www.facebook.com/ohlasy/photos/a.785695738151210.1073741830.781692698551514/914363898617726/?type=3) zvítězila v interpretační soutěži Nadace Bohuslava Martinů.

Melkovská alej vyhrála [titul stromořadí roku](http://zrcadlo.net/clanky/Titul-v-ankete-Alej-roku-ziskalo-uz-potreti-stromoradi-z-regionu-2324/).

[Rekonstrukce márnice na židovském hřbitově](http://blanensky.denik.cz/zpravy_region/rekonstrukce-marnice-na-zidovskem-hrbitove-v-boskovicich-miri-do-finale-20151110.html) už je skoro hotová.

Redaktoři Ohlasů [Marek Osouch a Žaneta Ondroušková získali novinářské ceny](/clanky/2015/11/novinarska-cena.html).

Začal advent. Na náměstí se [rozsvítil vánoční strom](http://boskovice.cz/vanocni-strom-jiz-sviti-na-masarykove-namesti/d-27127/p1=1019).