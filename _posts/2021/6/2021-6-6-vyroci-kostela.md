---
title: "Film k 80. výročí postavení boskovického evangelického kostela"
cover-photo: https://i.ohlasy.info/i/8a573c73.jpeg
perex: Dokumentární film Místo, kde se mluví s Bohem zachycuje historické okolnosti, architektonické zajímavosti a také minulé i současné dění v kostele a jeho význam pro město.
author: Tomáš Trumpeš
category: zpravodajství
---

*Dokumentární film Místo, kde se mluví s Bohem vznikl u příležitosti 80. výročí postavení boskovického evangelického kostela. Zachycuje historické okolnosti, architektonické zajímavosti a také minulé i současné dění v kostele a jeho význam pro město.*

<div class="force-hd-aspect"><iframe width="560" height="315" src="https://www.youtube.com/embed/kEnCtVnSIEI" title="YouTube video player" frameborder="0" allow="encrypted-media; gyroscope; picture-in-picture" allowfullscreen></iframe></div>

Ve filmu účinkují farář Jiří Bureš, architekt Petr Ondráček, kurátorka farního sboru Marta Pražanová, muzejnice a politička Dagmar Hamalová a také pamětníci: Miloslav Daněk, který se otevření kostela účastnil jako devítiletý chlapec, Jana Boháčková ze Sudic a bývalý kurátor Josef Kostelecký, který se mimo jiné léta staral o zahradu u kostela.

Dvacetiminutový snímek natočili členové a přátelé sboru, za kamerou stál Otto Daněk, záběry dronem pořídil Milan Komárek, hudbu složili manželé Irena a Vojtěch Havlovi. Výslednou podobu filmu dali Jiří Bureš, Otto Daněk, Ondřej Sabol a Tomáš Trumpeš. 

Dokumentární film Místo, kde se mluví s Bohem je volně ke zhlédnutí na YouTube, premiéra se konala v neděli 6. června v rámci sborové slavnosti k výročí kostela. Slavnost navštívil i nejvyšší představitel evangelické církve, synodní senior Daniel Ženatý.

Boskovický evangelický kostel byl postaven v letech 1940–1941, tedy za druhé světové války, což je poměrně unikátní. Autorem byl boskovický architekt Karel Fabiánek, který stavbu navrhl v duchu pozdního funkcionalismu. V roce 2013 dostal kostel ještě výtvarnou výzdobu průčelí interiéru, autorkou je Barbora Veselá. Do seznamu kulturních památek byl kostel zapsán v roce 1998.
