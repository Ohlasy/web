---
title: Zpravodajský přehled za říjen
cover-photo: https://i.ohlasy.info/8tvim7N.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v září na Boskovicku událo.*

{% photo src="https://i.ohlasy.info/8tvim7N.jpg" caption="Nové zrcadlo na křižovatce ulic Havlíčkova a Boženy Němcové" author="Tomáš Trumpeš" %}

Konaly se volby do Poslanecké sněmovny. Taky v Boskovicích, na okrese Blansko i v Jihomoravském kraji [vyhrálo hnutí ANO](http://www.ohlasy.info/clanky/2017/10/vysledky-voleb.html).

V Boskovicích pokračovala [debata o možném převodu nemocnice](http://www.ohlasy.info/clanky/2017/10/nemocnice-anketa.html) na kraj. Ten se nakonec rozhodl, že o nemocnici [nemá zájem](http://www.ohlasy.info/clanky/2017/10/nemocnice-zustane.html).

Město Boskovice by se mělo dočkat [zastavění proluky](http://www.ohlasy.info/clanky/2017/10/proluka-koupadla.html) na Bílkově ulici.

Své plány v Boskovicích představil [městský architekt Zdeněk Fránek](http://www.ohlasy.info/clanky/2017/10/rozhovor-franek.html).

Vedení nemocnice nejprve oznámilo, že se [dohodne s bývalým ekonomickým náměstkem Tomášem Julínkem](https://blanensky.denik.cz/zpravy_region/dohoda-mezi-julinkem-a-boskovickou-nemocnici-obe-strany-zatim-mlci-20171027.html) na kompenzaci za ušlou mzdu. Přesná podoba dohody nebyla do konce října známá a podle jednatele nemocnice Miloše Janečka není ani jistá. Městská rada jakožto valná hromada nemocnice jednateli doporučila ponechat věc na rozhodnutí soudu.

Kapacita boskovické mateřské školy je dostatečné, letos se v ní začalo vzdělávat 413 dětí. Příští rok přibudou dvě nové třídy v přístavbě, využity by měly být pro děti mladší 3 let.

Byl dokončen [chodník ke hřbitovu](http://www.ohlasy.info/clanky/2017/10/novy-chodnik.html).

Na křižovatce ulic Havlíčkova a Boženy Němcové přibylo zrcadlo. O složité dopravní situaci na tomto místě jsme [dříve informovali](http://www.ohlasy.info/clanky/2017/08/doprava-havlickova.html).

Městský úřad bude mít nový rezervační a vyvolávací systém.

[Nový památník](https://blanensky.denik.cz/zpravy_region/kardinala-ucti-pamatnikem-v-jeho-rodnych-boskovicich-bude-stat-za-dva-roky-20171024.html) by měl mít v roce 2019 kardinál Tomáš Špidlík. Odhalení se plánuje u příležitosti 100. výročí jeho narození.

Probíhá rekonstrukce sokolovny. Město zároveň řešilo dluh, který sokolům vznikl, protože od začátku roku neplatili úhrady za využívání prostor.

V Letovicích v Tyršově ulici [otevřeli expozici](http://zrcadlo.net/clanky/OBRAZEM-V-Letovicich-otevreli-expozici-venovanou-historii-mesta-4462/) věnovanou historii města.

Češi se stali [mistry světa v malé kopané](http://boskovice.cz/gratulujeme-mistrum-sveta/d-31709/p1=1019). Svými výkony přispěli i reprezentanti Jan Koudelka ze Suchého a Ondřej Paděra z Boskovic.

[Hudebně-taneční videoklip](https://www.youtube.com/watch?v=wrVx5RetZpo) natočili v Boskovicích hudební skladatel Zdeněk Král a tanečnice Kristýna Štarhová. Skladba Tracktor je ke zhlédnutí na YouTube.
