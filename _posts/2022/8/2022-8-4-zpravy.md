---
title: Zpravodajský přehled za červenec
cover-photo: https://i.ohlasy.info/i/fa2a5c7b.jpeg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červenci na Boskovicku událo.*

{% photo src="https://i.ohlasy.info/i/b8b63aad.jpeg" caption="Nové graffiti na zdi v centru města poblíž „Potápěče“" author="Monika Šindelková" %}

Do komunálních voleb se v Boskovicích přihlásilo [10 politických subjektů](https://ohlasy.info/clanky/2022/07/deset-kandidatek.html).

Nemocnice začala kvůli covidu [zpřísňovat protiepidemická opatření](https://www.nembce.cz/aktuality/161-aktualni-epidemiologicka-opatreni).

Znovu se rozvířila [debata o sekání trávy](https://ohlasy.info/clanky/2022/07/zelena-perina-sece.html) na městských trávnících v horkých letních dnech. Město nechalo vysekat dokonce Louku v proluce, o kterou se stará občanská íniciativa Zelená peřina.

Proběhl jubilejní [30\. ročník festivalu Boskovice](https://www.facebook.com/media/set/?set=a.707566466984290&type=3). Navštívilo ho přes 3,5 tisíce návštěvníků. To je o něco méně než loni, což pořadatelé přičítali chladnému počasí. Festival se však podle nich vydařil.

Během festivalu bylo položeno [dalších 10 kamenů zmizelých](https://boskovice.cz/v-boskovicich-bylo-polozeno-dalsich-deset-kamenu-zmizelych/d-44521).

Hospodaření boskovické nemocnice [skončilo v loňském roce v plusu](https://ohlasy.info/clanky/2022/07/z-radnice.html) přes 35 milionů korun.

Město [řeší nákup energií](https://ohlasy.info/clanky/2022/07/z-radnice.html) na příští rok, neboť aktuálně má nasmlouvané energie do konce kalendářního roku.

Město [zrušilo výběrové řízení na stavební úpravy ulice Na Skalce](https://ohlasy.info/clanky/2022/07/z-radnice.html). Začít se mělo už v červenci, jenže ve stavebním řízení byl podán opravný prostředek a ten nyní řeší Jihomoravský kraj.

Úpravy v projektu knihovny [vyjdou na 1,3 milionu korun](https://ohlasy.info/clanky/2022/07/z-radnice.html). S přepracovaným projektem chce město žádat o ministerskou dotaci.

Rada města [schválila podmínky nového výběrového řízení](https://ohlasy.info/clanky/2022/07/z-radnice.html) na zpracovatele projektové dokumentace stavby nové sportovní haly. Do předchozího výběrového řízení se nikdo nepřihlásil a bylo zrušeno. Nyní se výběr projektanta předpokládá asi na polovinu srpna.

Město zahájilo práce na projektu, který zvítězil ve druhém ročníku Participativního rozpočtu. Jedná se o [obnovu hřiště u takzvané školičky](https://boskovice.cz/zacala-realizace-projektu-paro/d-44540) u lázní.

V boskovickém hokeji se [dějí další změny](http://www.regionpress.cz/Velky-tresk-v-boskovickem-hokeji-Minervu-strida-HC-Boskovice-id-26951.aspx).

Zeď v centru města nově zdobí [graffiti Luboše Valčika](https://boskovice.cz/nove-graffiti-vylepsilo-zed-v-centru-mesta/d-44531).

Ve skleníku [vystavují boskovičtí umělci](https://boskovice.cz/boskovicti-umelci-vystavuji-ve-skleniku/d-44593).

Zemřel bývalý ředitel boskovické ZUŠ [Zdeněk Jindra](https://ohlasy.info/clanky/2022/07/vzpominky-do-nebe.html).

Příznivci Svárovské aleje [oznámili](https://www.facebook.com/permalink.php?story_fbid=pfbid02dgjMh3gfKwDzQ98AFBEh8VG4eexeWSUGNLZLix3eHfKcEwjVgSoPVMNUCZAdZHTgl&id=102295271981276), že úřady vydaly de facto souhlas s její likvidací. Dál se ale snaží o záchranu aleje.