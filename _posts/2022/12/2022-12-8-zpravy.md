---
title: Zpravodajský přehled za listopad
cover-photo: https://i.ohlasy.info/i/9547e176.jpeg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v listopadu na Boskovicku událo.*

{% photo src="https://i.ohlasy.info/i/9547e176.jpeg" caption="Pásmo Vojna představené folklorním souborem Velen v boskovické sokolovně" author="Vladimír Friš" %}

Vedení města představilo [návrh rozpočtu na rok 2023](https://ohlasy.info/clanky/2022/11/rozpocet.html).

Jedním z pěti laureátů Cen Paměti národa se letos 17. listopadu stala žena, která většinu svého života prožila v Boskovicích -- [Marie Henzlová](https://ohlasy.info/clanky/2022/11/ceny-pameti-naroda.html).

Nová rada [spustila diskuze](https://ohlasy.info/clanky/2022/11/z-rady.html) pod příspěvky na facebookovém profilu města.

Po dlouhých jednáních a několik pokusech město [nakoupilo energie na příští rok](https://ohlasy.info/clanky/2022/11/z-rady-2.html).

Boskovice si nechají zpracovat [plán energetického auditu](https://ohlasy.info/clanky/2022/11/z-rady.html).

Poplatek za odpady se v Boskovicích v příštím roce [zvedne ze 720 na 840 korun](https://ohlasy.info/clanky/2022/11/z-rady-2.html).

Stavební úřad [musel povolit](https://ohlasy.info/clanky/2022/11/tepelne-cerpadlo.html) umístění tepelného čerpadla na jednom osmipatrovém bytovém domě.

Výběrové řízení na projektovou dokumentaci sportovní haly podle studie AV Atelieru [bylo zrušeno](https://ohlasy.info/clanky/2022/11/z-rady-2.html). Nová rada chce příští rok vyhlásit architektonickou soutěž na generel areálu Červené zahrady a v následujícím roce soutěž na halu.

Ke [zdražování dojde také v provozech městských Služeb](https://ohlasy.info/clanky/2022/11/z-rady-2.html). Jednak to bude u parkovného na městských parkovištích, jednak v lázních, v sauně, na koupališti, na zimním stadionu, na ubytovně, u veřejného WC, u trhů, ve fotbalovém areálu a u ostatních prací.

[Rada navrhla členy](https://ohlasy.info/clanky/2022/11/z-rady-2.html) finančního a kontrolního výboru a osadních výborů, zřídila 14 komisí a zvolila členy dozorčích rad nemocnice a Služeb.

Město [zřídí spořicí účet](https://ohlasy.info/clanky/2022/11/z-rady.html), na kterém bude zhodnocovat své našetřené peníze.

Městská rada schválila [aktualizovaný plán zimní údržby](https://ohlasy.info/clanky/2022/11/z-rady.html) místních komunikací a chodníků.

Iniciativa Zelená peřina [oslovila nové boskovické radní](https://ohlasy.info/clanky/2022/11/perina-pise.html) s dopisem, ve kterém žádá o změnu přístupu k živé přírodě ve městě.

Na stavebním úřadě se [znovu rozběhlo řízení](https://ohlasy.info/clanky/2022/11/z-rady-2.html), které by mělo být završeno stavebním povolením pro stavbu knihovny na ulici Kapitána Jaroše. A čeká se, jak dopadne ministerská dotace.

V plánovaných investicích na příští rok nakonec [nezůstal skatepark](https://ohlasy.info/clanky/2022/11/z-rady-2.html).

Vedení města se [sešlo se zástupci spolků a volnočasových organizací](https://ohlasy.info/clanky/2022/11/z-rady-2.html), aby jednali o jejich situaci a provozu v energetické krizi.

Vyřešenou situaci [mají sportovci](https://ohlasy.info/clanky/2022/11/z-rady-2.html), kterým město oproti návrhu na letošní rok navyšuje dotace na příští rok o víc než 4 miliony korun.

Městská rada potvrdila vítěze letošního ročníku [participativního rozpočtu](https://ohlasy.info/clanky/2022/11/z-rady-2.html), což je vytvoření odpočinkové zóny s veřejným grilovištěm na sídlišti Pod Oborou.

Pokračují [práce na rekonstrukci hřiště u školičky](https://boskovice.cz/projekt-hriste-u-skolicky-pokracuje-v-realizaci/d-45387), což je vítěz loňského ročníku PaRo.

Velen představil [nové pásmo Vojna](https://boskovice.cz/velen-predstavil-nove-pasmo-vojna/d-45344).

Ohlasy vydaly ve spolupráci s evangelickým sborem [knihu vzpomínek Josefa Kosteleckého](https://ohlasy.info/clanky/2022/11/vzpominky-josefa-kosteleckeho.html) a představily [novinky ve svém podcastu](https://ohlasy.info/clanky/2022/11/podcast-novinky.html).

Na Štědrý den letos na boskovickém náměstí snad konečně opět proběhne [Polévka pro chudé a bohaté](https://ohlasy.info/clanky/2022/11/z-rady-2.html).