---
title: Zpravodajský přehled za březen
cover-photo: https://i.ohlasy.info/i/449c3a8b.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v březnu na Boskovicku událo.*

{% photo src="https://i.ohlasy.info/i/449c3a8b.jpg" caption="Začaly práce na úpravě proluky U Koupadel" author="Jaroslav Parma" %}

Do Boskovic už dorazilo přes dvě stě válečných uprchlíků z Ukrajiny. Další desítky lidí zde v rámci přerozdělovacího systému ubytuje Jihomoravský kraj, nakonec to vypadá, že by mohli [nalézt bydlení v bývalé traktorce, kraj zvažuje i stavbu kontejnerového bydlení na pozemcích po hotelu Velen](https://ohlasy.info/clanky/2022/03/z-radnice-3.html).

Město si připomnělo [výročí odsunu židovských obyvatel](https://ohlasy.info/clanky/2022/03/odsun.html) do koncentračních táborů. Na nádraží je [nová pamětní deska](https://boskovice.cz/pametni-deska-bude-pripominat-odsun-zidovskeho-obyvatelstva/d-43701).

Covidová situace se lepší jen velmi pomalu, situace v boskovické nemocnici [nebyla ani ve druhé polovině března příliš dobrá](https://ohlasy.info/clanky/2022/03/rozhovor-stepansky.html).

Byly [oficiálně zahájeny](https://boskovice.cz/oslavy-800-oficialne-zahajil-starosta-mesta/d-43784) oslavy 800 let od první písemné zmínky o Boskovicích.

Rada stále nevyhlásila výběrové řízení na zhotovitele projektové dokumentace sportovní haly. Opozice a odborná veřejnost[ pokračuje v kritice návrhu AV Atelieru](https://ohlasy.info/clanky/2022/03/hala-projekt.html).

Po delší odmlce se opět intenzivněji mluví o stavbě [Boskovické spojky](https://ohlasy.info/clanky/2022/03/spojka.html).

Radnice zveřejnila [plán letošních úprav městské zeleně](https://ohlasy.info/clanky/2022/03/z-radnice-3.html)

Začaly práce na [úpravě proluky U Koupadel](https://boskovice.cz/realizace-projektu-louka-v-proluce-pokracuje/d-43732).

Městu se otevírá možnost [získání dlouhodobě prázdné budovy hasičů](https://ohlasy.info/clanky/2022/03/z-radnice-2.html) na ulici Svatopluka Čecha. Mohla by zde být další mateřská škola.

Vedení města [vyplo diskusi](https://ohlasy.info/clanky/2022/03/informace-bez-komunikace.html) na facebookovém profilu města Boskovice.

Městská rada [rozdělila dotace v kultuře](https://ohlasy.info/clanky/2022/03/z-radnice-2.html) a byla přísnější než grantová komise.

Rada [schválila jednotlivé dodavatele tří investičních akcí](https://ohlasy.info/clanky/2022/03/z-radnice-3.html) – výtahu na městském úřadě, dětského hřiště na Vyhlídce a opravy spodní části střechy na budově rezidence.

Připravují se [stavební úpravy ulice Na Skalce](https://ohlasy.info/clanky/2022/03/z-radnice-2.html).

Probíhají [úpravy projektu nové městské knihovny](https://ohlasy.info/clanky/2022/03/z-radnice-2.html) podle návrhu architekta Zdeňka Fránka. Město se vypořádává s námitkami sousedů stavby.

Na Výsluní nakonec [na místě slibovaného hřiště vyrůstá parkoviště](https://ohlasy.info/clanky/2022/03/z-radnice-3.html).

V Boskovicích vznikla nová samostatná organizace hnutí STAN, jejím [předsedou byl zvolen Filip Jimramovský](https://ohlasy.info/clanky/2022/03/rozhovor-jimramovsky.html).

Při příležitosti 800. výročí první písemné zmínky o Boskovicích [bude vyrobeno sto kusů stříbrných pamětních medailí](https://ohlasy.info/clanky/2022/03/z-radnice-2.html) u České mincovny.

Nový zásahový vůz za více než dva miliony korun [dostanou hasiči z JSDH Boskovice II – Mazurie](https://ohlasy.info/clanky/2022/03/z-radnice-3.html).

V sokolovně se konal [první BozaCon](https://www.facebook.com/media/set/?vanity=ohlasy&set=a.4869777653076311).

V Boskovicích [končí hudební festival BoskoFest](https://ohlasy.info/clanky/2022/03/z-radnice-3.html), který probíhal v zámecké zahradě.

Boskovický filatelista Jaromír Petřík [získal ocenění v Londýně](https://boskovice.cz/jaromir-petrik-ziskal-zlatou-medaili-na-svetove-filatelisticke-vystave-v-londyne/d-43802).

Vlčata z hokejového klubu SKMB Boskovice [získala na Vysočině první místo](https://boskovice.cz/vlcata-vybojovala-prvni-misto-ligy-mladsich-zaku-quot-d-quot/d-43798) ligy mladších žáků D.

Ve Vratíkově [obnovili činnost knihovny](https://boskovice.cz/vratikovsti-obnovili-cinnost-knihovny/d-43613).

[Sudická škola](https://ohlasy.info/clanky/2022/03/sudicka-skola.html) byla zapsána do rejstříku ministerstva, může vzniknout a [vyhlásila sbírku na rekonstrukci](https://www.donio.cz/sudicka-skola).

Předsedkyní pobočného spolku Unijazz Boskovice, který provozuje kulturní a komunitní centrum Prostor, byla zvolena [naše redakční kolegyně Nikol Halamásková](https://www.facebook.com/ProstorBoskovice/posts/1169710093787105). Gratulujeme!

Ohlasy [pokřtily Mirečka](https://www.facebook.com/ohlasy/posts/4848758638511546), tedy fotokomiks Michala Grigy, Lenky Dokoupilové a Tomáše Znamenáčka nazvaný Potíže s Mirečkem aneb Příběh z lesních tišin.