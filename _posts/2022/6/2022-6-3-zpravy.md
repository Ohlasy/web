---
title: Zpravodajský přehled za květen
cover-photo: https://i.ohlasy.info/i/18a6f545.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v květnu na Boskovicku událo.*

{% photo src="https://i.ohlasy.info/i/18a6f545.jpg" caption="Start Boskovických běhů" author="Monika Šindelková" %}

Strany postupně zahajují kampaně do komunálních voleb. V Boskovicích to zatím byla [Změna22](https://ohlasy.info/clanky/2022/05/zmena22.html), [Naše Boskovice](https://ohlasy.info/clanky/2022/05/nase-boskovice.html), [SPOLU](https://ohlasy.info/clanky/2022/05/spolu.html) a [Piráti](https://ohlasy.info/clanky/2022/05/pirati.html).

Pandemie onemocnění covid-19 ustupuje a v boskovické nemocnici tak mohli [uzavřít i poslední covidové oddělení](https://ohlasy.info/clanky/2022/05/z-radnice-2.html).

Boskovické kino bude mít [druhý, komorní sál](https://ohlasy.info/clanky/2022/05/druhy-kinosal.html). 

Vychází [boskovická ArchiMapa](https://ohlasy.info/clanky/2022/05/archimapa.html).

Proběhly [Boskovické běhy](https://boskovice.cz/12-boskovicke-behy-byly-uspesne/d-44041) a město [vyhlásilo nejlepší sportovce](https://boskovice.cz/boskovice-znaji-nejlepsi-sportovce-za-rok-2021/d-44037) za rok 2021.

Odpadové hospodářství a údržbu místních komunikací bude mít příští čtyři roky na starosti [pražská firma Recovera Využití zdrojů](https://ohlasy.info/clanky/2022/05/z-radnice-2.html). Jedná se o mateřskou společnost firmy Suez, která městu odpady zajišťovala dodnes. Odpadové služby pro město ale budou dražší, za čtyři roky město zaplatí přes 93 milionů korun, což je o více než 5 a půl milionu korun ročně víc než doposud.

Město naplní svůj příslib a [vybuduje letos dočasný skatepark](https://ohlasy.info/clanky/2022/05/z-radnice-2.html) v Červené zahradě.

K dohodě nakonec došlo u provozu zahrádky restaurace U Rabína na masných krámech v židovské čtvrti. Rada nejprve její fungování neumožnila, nakonec se podařilo [dojednat kompromis](https://ohlasy.info/clanky/2022/05/z-radnice-2.html).

Od příštího školního roku by v boskovické základní škole měla začít [fungovat takzvaná přípravná třída](https://ohlasy.info/clanky/2022/05/z-radnice-2.html).

Město zruší bazén ve školce Na Dolech a [místnost přestaví na novou třídu](https://ohlasy.info/clanky/2022/06/z-radnice.html) pro 28 dětí.

Město Boskovice [nadále usiluje o získání dlouhodobě prázdné budovy](https://ohlasy.info/clanky/2022/05/z-radnice-2.html), která donedávna patřila hasičům a nyní ji spravuje Úřad pro zastupování státu ve věcech majetkových. V objektu na ulici Svatopluka Čecha by mohla vzniknout mateřská škola.

[Došlo k finální dohodě](https://ohlasy.info/clanky/2022/05/z-radnice.html) ohledně úprav projektu na novou knihovnu na ulici Kapitána Jaroše. S poslední verzí souhlasili všichni sousedé a nyní ji zapracovává autor projektové dokumentace; pak by mělo pokračovat pozastavené stavební řízení. Zároveň se město připravuje [na vypsání dotace ministerstva kultury](https://ohlasy.info/clanky/2022/06/z-radnice.html).

[Začala oprava](https://ohlasy.info/clanky/2022/05/z-radnice-2.html) ulice Lidické kolem mateřské školy. Vodovod a kanalizace se budou opravovat také na ulici Švermově. Běží stavební řízení na rekonstrukci ulice Na Skalce a na kruhový objezd u pošty.

[Hotová je příchozí komunikace k westernovém městečku](https://ohlasy.info/clanky/2022/05/z-radnice-2.html), kde město položilo asfaltový povrch. 

Připravuje se komplexní [rekonstrukce areálu výletiště v Mladkově](https://ohlasy.info/clanky/2022/06/z-radnice.html).

Rada [spustila zadávací řízení](https://ohlasy.info/clanky/2022/05/z-radnice-2.html) na výstavbu mostu u Šmelcovny. Ten stávající je ve špatném stavu a nevyhovuje ani šířkou.

[Narostly náklady](https://ohlasy.info/clanky/2022/06/z-radnice.html) na práce v městských lesích.

Městu rostou i další náklady na služby, ale také daňové výnosy, takže [zatím má z čeho zvýšené nálady pokrýt](https://ohlasy.info/clanky/2022/06/z-radnice.html). 

Od nadace spojené s firmou Novibra město [obdrží dar](https://ohlasy.info/clanky/2022/05/z-radnice.html) asi 600 tisíc korun na úhradu potřeb ukrajinských uprchlíků.

[Pokročila příprava výstavby](https://ohlasy.info/clanky/2022/05/z-radnice.html) bytových domů Na Chmelnici, kterou připravuje soukromý investor BK Invest.

Město připravuje [rozšíření vodovodu a kanalizace](https://ohlasy.info/clanky/2022/05/z-radnice.html) na Vinohrádkách.

O téměř 1,8 milionu korun více [získá boskovická Městská správa sociálních služeb](https://ohlasy.info/clanky/2022/05/z-radnice.html) z Jihomoravského kraje na poskytování sociálních služeb.

Městské Služby uveřejnily informace [o provozu boskovického koupaliště Červenka](https://ohlasy.info/clanky/2022/06/z-radnice.html).

Byly [dokončeny zahradnické práce](https://boskovice.cz/louka-v-proluce-byla-v-rukou-zahradniku/d-44197) na projektu Louka v proluce.

Svárovská alej stále stojí, boskovický úřad dosud nevydal souhlasné stanovisko k zásahu do krajinného rázu.