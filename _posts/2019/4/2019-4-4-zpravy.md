---
title: Zpravodajský přehled za březen
cover-photo: https://i.ohlasy.info/WvPhaWwl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v březnu na Boskovicku událo.*

{% photo src="https://i.ohlasy.info/WvPhaWw.jpg" caption="Vyhlášení nejlepších boskovických sportovců roku 2018" author="Monika Šindelková" %}

Boskovice si připomněly transport zdejších židů do koncentračních táborů v březnu 1942. Muzeum při té příležitosti vydalo knihu o posledním boskovickém rabínu Yeshekelu Isidorovi Reichovi. Na svého otce v knize [vzpomíná Eva Morris](http://www.ohlasy.info/clanky/2019/03/pozdrav-evy-morris.html).

Vedení města chce zpracovat novou urbanistickou [studii na řešení areálu v Červené zahradě](http://www.ohlasy.info/clanky/2019/03/z-radnice-2.html).

Nákladní automobily nad 6 tun už [nebudou parkovat na parkovištích na Mánesově ani na Dukelské](http://www.ohlasy.info/clanky/2019/03/z-radnice-2.html). Nově budou moci využít pouze placeného parkování v areálu firmy BODOS.

Město si nechá vypracovat novou studii Dopravní řešení a analýza průjezdnosti městem Boskovice.

Stavba Centra polytechnické výchovy probíhá podle harmonogramu. Stát ale ani začátkem března nezačal posílat finance ze schválené dotace.

Očekává se další [zdržení stavby Boskovické spojky](http://www.ohlasy.info/clanky/2019/03/z-radnice-2.html). Kraj a SŽDC také nechtějí slyšet o vybudování [mimoúrovňového křížení](https://forum.ohlasy.info/t/mimourovnove-krizeni-zeleznice-u-slavie/255) u hotelu Slavia.

V Boskovicích jednal [Svazek obcí pro výstavbu R43](https://boskovice.cz/jednal-svazek-obci-pro-vystavbu-r43/d-35923).

Téměř šest miliard korun výnosů měly [oslovené boskovické průmyslové podniky](http://www.ohlasy.info/clanky/2019/03/prehled-firem.html) v minulém roce. Firmy se neustále rozšiřují.

Městské Služby připravily od dubna novinku – jednotnou permanentní vstupenku pro v lázně, saunu, na koupaliště i na zimní stadion.

Byli vyhlášeni [nejlepší sportovci Boskovic za rok 2018](https://boskovice.cz/vyhlaseni-sportovcu-boskovic-za-rok-2018/d-35854).

Hokejisté Boskovic potřetí v řadě titul vítězů krajské ligy nezískají. Ve čtvrtfinále vypadli s Velkým Meziříčím.

Deset let oslavila [Boskovická televize BTV](https://boskovice.cz/podekovani-za-btv/d-35777).

Zemřel boskovický rodák, zpěvák, hudebník a showman [Daniel Nekonečný](http://www.ohlasy.info/clanky/2019/03/dan-konecny.html).

Na zámku v Lysicích zpřístupnili [nově zrestaurovanou salu terrenu](https://blanensky.denik.cz/zpravy_region/do-mozaiky-restauratori-vsadili-kameny-ze-stejnych-lomu-jako-pred-staletim-20190329.html).

Jihomoravský kraj [ustoupil od záměru](https://blanensky.denik.cz/zpravy_region/chranene-bydleni-ve-svitavce-kraj-vybere-jinou-lokalitu-20190311.html) vybudovat dva domy chráněného bydlení ve Svitávce.

Průměrný důchod na okrese Blansko činí 13 095 korun. U mužů je to 14 306 korun, u žen 11 955 korun.

Ohlasy uspěly v soudním sporu s boskovickou nemocnicí – ta [musí respektovat, že se na ni vztahuje zákon číslo 106](http://www.ohlasy.info/clanky/2019/03/vyhrany-soud.html) o svobodném přístupu k informacím.
