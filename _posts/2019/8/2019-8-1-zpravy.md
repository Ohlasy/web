---
title: Zpravodajský přehled za červenec
cover-photo: https://i.ohlasy.info/Vm8zZQml.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červenci na Boskovicku událo.*

{% photo src="https://i.ohlasy.info/Vm8zZQm.jpg" caption="Nový chodník v Pilském údolí" author="Město Boskovice" %}

Boskovická radnice naplánovala veřejné projednání variant umístění sportovní haly na čtvrtek 8. srpna od 17 hodin ve velké zasedací síni městského úřadu.

Jednatelem nemocnice zůstává po výběrovém řízení Dan Štěpánský. Městská rada ho ve funkci [jednomyslně potvrdila](https://ohlasy.info/clanky/2019/07/z-radnice.html).

Občanům z Podhradí [se nelíbí](https://ohlasy.info/clanky/2019/07/z-radnice.html), že by po opravách silnice a mostů měla jejich ulicí z Pilského údolí ve směru na Prostějov jezdit i nákladní auta.

[Bylo dokončeno](https://boskovice.cz/centrum-polytechnicke-vychovy-a-vzdelavani-bylo-dokonceno/d-36631) Centrum polytechnické výchovy a vzdělávání u základní školy na Slovákově ulici.

Vedení města znovu [řeší umístění skateparku](https://ohlasy.info/clanky/2019/07/z-radnice.html). Posun by mohl nastat už v příštím roce.

Nemocnice se [dohodla na mimosoudním vyrovnání](https://ohlasy.info/clanky/2019/07/julinek-vyrovnani.html) s exnáměstkem Tomášem Julínkem, kterého neoprávněně propustila bývalá starostka a jednatelka nemocnice Hana Nedomová. Výše náhrady ale není známá.

Nově vytvořenou pozici náměstka pro technickou správu v boskovické nemocnici obsadil někdejší úředník investičního odboru boskovického úřadu Lubomír Moráň.

Byl [dokončen nový chodník](https://blanensky.denik.cz/zpravy_region/na-prochazku-bezpecneji-v-boskovicich-dokoncili-novy-chodnik-do-pilskeho-udoli-20190722.html) vedoucí od okraje města k prvnímu mostu v Pilském údolí.

Letní kino [začalo promítat s novým vlastním projektorem](https://ohlasy.info/clanky/2019/07/rozhovor-marvan.html).

Letovice [koupí areál Bytexu vedle centra města](https://blanensky.denik.cz/zpravy_region/letovice-koupi-pozemky-pro-novy-kulturni-dum-za-jednact-milionu-korun-20190717.html). Vyrůst zde má nový kulturní dům, podobu areálu určí studie, na kterou město vypíše architektonickou soutěž.

[Vedení Letovic uvažuje](https://blanensky.denik.cz/zpravy_region/v-letovicich-uvazuji-ze-zrusi-muzeum-20190703.html) o zrušení [letovického muzea](https://ohlasy.info/clanky/2019/03/rozhovor-strof.html), které bylo otevřeno před několika lety. Přeměnit by se mohlo jen na památník.

Kunštát se dohodl na [mimosoudním vyrovnání s řádem Těšitelek Božského Srdce Ježíšova](https://blanensky.denik.cz/zpravy_region/sestry-tesitelky-mesto-kunstat-letity-spor-o-pozemky-skonci-mimosoudnim-smirem-20190725.html), které si v rámci tzv. církevních restitucí nárokovaly ještě asi 40 parcel ve vlastnictví města.

Problém s nedostatkem vody [pocítili v Olešnici](https://blanensky.denik.cz/zpravy_region/v-olesnice-loni-pocitili-sucho-mesto-ted-hleda-nove-zdroje-pitne-vody-20190719.html), hledají nové zdroje vody.

Na [festival pro židovskou čtvrť Boskovice 2019](https://www.facebook.com/pg/ohlasy/photos/?tab=album&album_id=2245924925461610) dorazilo letos více lidí – návštěvnost se vyšplhala ke čtyřem a půl tisícům.
