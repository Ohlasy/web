---
title: Zpravodajský přehled za srpen
cover-photo: https://i.imgur.com/JThMYQ2l.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v srpnu na Boskovicku událo.*

{% photo src="https://i.imgur.com/JThMYQ2.jpg" caption="Nový památník Tomáše kardinála Špidlíka" author="Tomáš Trumpeš" %}

Konalo se [veřejné setkání k problematice umístění sportovní haly](https://ohlasy.info/clanky/2019/08/diskuse-hala.html). Na konci měsíce zasedala městská rada, která ale [nedala doporučení pro konkrétní lokalitu](https://ohlasy.info/clanky/2019/08/rada-nerozhodla.html). Rozhodnout má až zářijové zastupitelstvo.

První úsek plánované D43 od Bořitova ke Svitávce by se měl podle Ředitelství silnic a dálnic [začít budovat v roce 2025](https://blanensky.denik.cz/zpravy_region/zname-trasu-mame-penize-stavba-prvni-casti-d43-zacne-2025-vyhlasuje-rsd-20190801.html).

Separační místo s kontejnery na plast, papír a sklo v lokalitě U Vážné studny v židovské čtvrti bylo [přesunuto do takzvaných masných krámů](https://ohlasy.info/clanky/2019/08/z-radnice.html). Kontejnery jsou umístěny v první garáži vlevo.

Na boskovickém náměstí budou [nové odpadkové koše](https://ohlasy.info/clanky/2019/08/z-radnice.html). Měly by vyhovovat nejen esteticky, ale také by měly být praktické, aby z nich odpadky nevylétávaly. Postupně se nový typ bude šířit i do dalších částí města.

V nemocnici [budou opraveny prostory pro vodoléčbu](https://ohlasy.info/clanky/2019/08/z-radnice.html).

Dvořáčkův mlýn v Červené zahradě [budou od října využívat skauti](https://ohlasy.info/clanky/2019/08/z-radnice.html).

Na Bělé byl odhalen [památník Tomáši kardinálu Špidlíkovi](https://ohlasy.info/clanky/2019/08/kardinal-spidlik.html).

Panský pivovar [hledá nového majitele](https://ohlasy.info/clanky/2019/08/prodej-pivovaru.html). 

Neznámý útočník poškodil fasádu nedávno opraveného domu U Vážné studny. Nejedná se o sprejerství, fasáda byla potřena vyjetým olejem. Případ vyšetřuje policie, která pracuje s více variantami. Majitel slíbil za informace vedoucí k dopadení pachatele [odměnu 10 tisíc korun](https://www.facebook.com/photo.php?fbid=2561032840595941&set=a.395899963775917&type=3) (tel. 773 279 363).

V Hodoníně u Kunštátu otevřeli [Památník Romů a Sintů](https://blanensky.denik.cz/zpravy_region/otevreli-pamatnik-holokaustu-romu-bez-expozic-ale-s-vystavami-20190821.html).

V Blansku řeší, [co s centrem města](https://blanensky.denik.cz/zpravy_region/centrum-blanska-na-prodej-zajem-maji-tri-developeri-20190823.html).