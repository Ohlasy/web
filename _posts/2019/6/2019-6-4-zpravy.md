---
title: Zpravodajský přehled za květen
cover-photo: https://i.ohlasy.info/iJjzUNX.jpg
author: Tomáš Trumpeš
category: zpravodajství
date: 2019-6-4 12:00:45
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v květnu na Boskovicku událo.*

{% photo src="https://i.ohlasy.info/iJjzUNX.jpg" caption="Oslava 100 let skautingu v Boskovicích" author="Tomáš Znamenáček" %}

Proběhly volby do Evropského parlamentu. Stejně jako na celostátní úrovni [vyhrálo i v Boskovicích a na okrese Blansko hnutí ANO](https://ohlasy.info/clanky/2019/05/evropske-volby.html).

Rada jakožto valná hromada boskovické nemocnice odsouhlasila podmínky [výběrového řízení na nového jednatele nemocnice](https://ohlasy.info/clanky/2019/05/z-radnice-2.html). Výběrové řízení bude vyhlašovat nemocnice, uzávěrka přihlášek je 7. června, nového jednatele by mohla rada potvrdit už k začátku července, nejpozději k začátku srpna.

Město Boskovice dokončuje výstavbu [tří nových sociálních bytů](https://ohlasy.info/clanky/2019/05/z-radnice.html) na Masarykově náměstí nad prodejnou Atosu. Přetlak zájemců očekává vedení města spíše velký.

Hospodaření Svazku vodovodů a kanalizací obcí okresu Blansko skončilo v minulém roce zhruba 39 milionů v plusu.

Starosta Jaroslav Dohnálek vystřídal bývalého radního za ČSSD Milana Kolínského v dozorčí radě Vodárenské akciové společnosti, podobně jako již dříve také ve Svazku vodovodů a kanalizací obcí okresu Blansko.

Nejvyšší správní soud tentokrát [zamítl kasační stížnost na Zásady územního rozvoje](https://www.irozhlas.cz/zpravy-domov/jihomoravsky-kraj-nejvyssi-spravni-soud-uzemni-plan_1905302103_pj) Jihomoravského kraje, neboli krajský územní plán, který vymezuje hlavní regionální stavby, například území, kudy povede, dálnice D43.

Na příjezdové cestě ke koupališti na Červené zahradě v úseku od vjezdu do kempu u Dvořáčkova mlýna po kuželnu už [bude možné parkovat jen na jedné straně](https://ohlasy.info/clanky/2019/05/z-radnice.html). Návštěvníci koupaliště ale budou moci nově parkovat na Dukelské.

Velkoplošné opravy chodníků letos [proběhnou v těchto lokalitách](https://ohlasy.info/clanky/2019/05/z-radnice.html): na ulici Komenského, na Sokolské, na Palackého náměstí, na Bílkově a na ulici Ludvíka Vojtěcha.

Rada odsouhlasila [zveřejňování zápisů z komisí](https://ohlasy.info/clanky/2019/05/z-radnice-2.html).

Rada města schválila [omezení parkovací doby](https://ohlasy.info/clanky/2019/05/z-radnice.html) na dvou místech: u pošty a za finančním úřadem.

Rekonstruovat se bude [park na Bělské ulici](https://ohlasy.info/clanky/2019/05/z-radnice.html).

Za cca 2,8 milionu korun dostane zimní stadion [nová svítidla](https://ohlasy.info/clanky/2019/05/z-radnice.html), která jsou plně regulovatelná a umožňují regulaci svítivosti.

Boskovická vládnoucí koalice se [blíží k dohodě](https://ohlasy.info/clanky/2019/05/z-radnice-2.html) na lokalitě, kde chce postavit sportovní halu.

Oprava letního kina bude pokračovat po Husích slavnostech a do příští letní sezóny [by měla být kompletně hotová](https://ohlasy.info/clanky/2019/05/z-radnice-2.html). Vznikne zázemí pro účinkující a opraví se promítací plocha.

Vedení města je nespokojeno s cenou tepla, kterou nakonec po dohodě o výši nájmu uzavřené na konci loňského roku vyčíslil provozovatel boskovického centrálního zásobování teplem (CZT), a podalo podnět na Energetický regulační úřad. Podobně je nespokojené i s konečným vyúčtováním tepla za minulý rok.

Proběhly [oslavy 100 let skautingu](https://www.facebook.com/pg/ohlasy/photos/?tab=album&album_id=2137068936347210) v Boskovicích.

Na radnici se konala vzdělávací beseda, [jak bojovat s fake news](https://boskovice.cz/na-radnici-se-skolilo-jak-bojovat-s-fake-news/d-36281).

Vítězi [jubilejního ročníku](https://www.youtube.com/watch?v=ci5SpPoZ6ok&feature=youtu.be) Běhu za sedmizubým hřebenem se stali Jan Kohut a Petra Vašinová.

Konal se obnovený [boskovický majáles](https://www.facebook.com/pg/ohlasy/photos/?tab=album&album_id=2146716172049153).
