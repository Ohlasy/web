---
title: Zpravodajský přehled za září
cover-photo: https://i.ohlasy.info/O38D074l.jpg
author: Tomáš Trumpeš
category: zpravodajství
date: 2018-10-05 10:00:00
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v září na Boskovicku událo.*

{% photo src="https://i.ohlasy.info/O38D074.jpg" caption="Kameny zmizelých na Plačkově ulici" author="Tomáš Znamenáček" %}

Kampaň před komunálními volbami běžela na plné obrátky.

Ulice Dukelská bude zprůjezdněna nejpozději do 1. listopadu. Po zimě budou probíhat ještě dokončovací práce, které už si ale nevyžádají uzavření silnice.

Legenda brněnského street-artu [TIMO](http://www.ohlasy.info/clanky/2018/09/rozhovor-timo.html) dokončila výmalbu trafostanice za finančním úřadem.

Boskovice navštívil světově proslulý architekt Smiljan Radić, který pro město zpracovává řešení zástavby [proluky U Koupadel](http://www.ohlasy.info/clanky/2017/10/proluka-koupadla.html).

V poklidném duchu proběhlo [poslední jednání zastupitelstva](http://www.ohlasy.info/clanky/2018/09/zastupitelstvo.html).

Zastupitelé [schválili smlouvu](http://www.ohlasy.info/clanky/2018/09/zastupitelstvo.html), na základě které město poskytne nemocnici investiční dotaci ve výši 8 milionů korun na nákup konkrétního přístrojového vybavení.

Nová ulice v lokalitě Pod Střelnicí se [bude jmenovat U Lomu](http://www.ohlasy.info/clanky/2018/09/zastupitelstvo.html).

Stavba polytechnického centra nabrala zpoždění, ale podle informací od vedení města předložila firma nový harmonogram, který stále počítá s tím, že bude dodržen plánovaný termín dokončení – květen 2019.

Boskovické nádraží by se po výstavbě Boskovické spojky již nemělo používat pro nákladní dopravu. Nákladiště se přesune do Knínic. Tím se uvolnilo místo, kde by mohlo vzniknout [nové parkoviště, případně parkovací dům](http://www.boskovice.cz/boskovicka-spojka-jiz-pocita-se-nbsp-zachytnym-parkovistem-v-nbsp-boskovicich/d-34762).

Ještě letos Boskovice zahájí výstavbu sedmi sociálních bytů. Část bude na náměstí v budově Atosu, část v budově MSSS na Havlíčkově ulici.

Jihomoravský kraj prodává budovu bývalého učiliště na Havlíčkově ulici, město o koupi neprojevilo zájem.

Ve spolupráci s muzeem vydá město historickou monografii o Boskovicích. Podle plánu radnice by měla být hotová k v roce 2022 k 800. výročí od první historické zmínky.

Záchranná zdravotnická služba se dočká nové výjezdové základny v jihozápadní části areálu boskovické nemocnice. Městská rada se záměrem souhlasí.

Projekt [komplexní obnovy parku u zámeckého skleníku](http://www.boskovice.cz/komplexni-obnova-parku-u-nbsp-zameckeho-skleniku-v-nbsp-boskovicich/d-32587) se posunul do fáze zpracování projektové dokumentace.

Bylo rekonstruováno a slavnostně otevřeno [nové hřiště pro družinu](http://www.boskovice.cz/deti-z-nbsp-druziny-na-zelene-maji-nove-hriste/d-34720) u ZŠ na náměstí 9. května.

Termín dokončení rekonstrukce hráze boskovické přehrady se posouvá na konec roku 2019.

V muzeu byla zahájena [výstava ke 100. výročí založení Československa](http://www.boskovice.cz/okres-boskovice-a-nbsp-navstevu-t-g-masaryka-pripomina-muzeum-regionu-boskovicka/d-34674).

Do dláždění Plačkovy ulice bylo vloženo [šest Stolpersteinů](http://www.boskovice.cz/kameny-zmizelych-na-plackove-pripominaji-obeti-genocidy/d-34645) – Kamenů zmizelých.

Městské lázně mají [zrekonstruovanou relaxační část](http://www.boskovice.cz/novinky-z-lazni-v-boskovicich/d-34643).

Čtvrtstoletí působení v Boskovicích [oslavila Novibra](http://www.boskovice.cz/novibra-slavila-ctvrtstoleti/d-34717).

Mladkov oslavil [600 let od první písemné zmínky](http://www.boskovice.cz/v-mladkove-se-slavilo-600-let/d-34632) o obci.
