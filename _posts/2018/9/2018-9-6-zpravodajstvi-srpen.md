---
title: Zpravodajský přehled za srpen
cover-photo: https://i.ohlasy.info/S4UugCjl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v srpnu na Boskovicku událo.*

{% photo src="https://i.ohlasy.info/S4UugCj.jpg" caption="Přístavba mateřské školy na Bílkově ulici" author="Tomáš Trumpeš" %}

Byly zveřejněny [kandidátní listiny](https://volby.cz/pls/kv2018/kv2211?xjazyk=CZ&xid=1&xv=12&xdz=2&xnumnuts=6201&xobec=581372) pro letošní komunální volby.

V Boskovicích půjdou strany do voleb [pod těmito čísly](http://www.boskovice.cz/losovani-volebnich-cisel-kandidatek/d-34426): 1 – Česká strana sociálně demokratická, 2 – STAN a Sportovci Boskovice, 3 – Občanská demokratická strana, 4 – Volba pro Boskovice s podporou TOP 09, 5 – ANO 2011, 6 – Česká pirátská strana, 7 – Křesťanská a demokratická unie – Československá strana lidová, 8 – Komunistická strana Čech a Moravy, 9 – Sdružení nestraníků, 10 – Boskováci

Boskovice si připomněly výročí 50 let od [invaze vojsk Varšavské smlouvy v srpnu 1968](http://www.ohlasy.info/clanky/2018/08/okupace.html). Na Plačkově ulici byly na domě, ve kterém je minigalerie Zwicker, [odhaleny pamětní desky](http://www.ohlasy.info/clanky/2018/08/slepa-ulicka.html) připomínající oběti okupace a totalitních režimů.

Boskovická nemocnice [řešila problém s provozovatelem důležitého informačního systému](http://www.ohlasy.info/clanky/2018/08/nemocnice-is.html), jehož dodavatel oznámil, že ukončí jeho podporu. Firma však nakonec systém prodala do nových rukou a běh stávajícího systému může pokračovat.

Byla slavnostně otevřena [přístavba mateřské školy](http://boskovice.cz/pristavba-ms-boskovice-byla-slavnostne-otevrena/d-34525) na Bílkově ulici.

Vyjednávání o nákupu pozemků po bývalém lihovaru a hotelu Velen spějí k dohodě. Otázkou stále zůstává, jestli bude o nákupu rozhodovat ještě stávající zastupitelstvo.

Nově byly zahájeny [komentované prohlídky kostela Sv. Jakuba staršího](http://boskovice.cz/prohlidka-kostela-sv-jakuba-s-nbsp-helenou-janikovou/d-34524).

Hluboké lomy na cihlářskou hlínu mezi Chrudichromskou a Dřevařskou ulicí [budou brzy srovnané s okolím](http://www.ohlasy.info/clanky/2018/08/rekultivace-lomu.html). Polovina už se zasypává, poslední část by se měla začít zavážet příští nebo přespříští rok.

Jihomoravský kraj nakonec prodává areál bývalého oděvního učiliště v Havlíčkově ulici.

Svitávka a Kuřim [otevírají nové sportovní haly](http://www.ohlasy.info/clanky/2018/08/haly.html). Tu ve Svitávce postavili za dva roky.

Boskovice hostily Jihomoravské dožínky. Akci za milion korun z veřejných rozpočtů (konkrétně Jihomoravského kraje) nepřálo počasí.

Majitel kamenolomu ve Lhotě Rapotině chce [přesunout provoz blíž k obci](https://blanensky.denik.cz/zpravy_region/presun-kamenolomu-kraj-je-pro-mistni-ale-nesouhlasi-priblizil-by-se-k-obci-20180902.html). Občané nesouhlasí, krajský odbor životního prostředí však ano.
