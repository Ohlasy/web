---
title: Zpravodajský přehled za červen
cover-photo: http://i.ohlasy.info/NQofl4Al.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červnu na Boskovicku událo.*

{% photo src="http://i.ohlasy.info/NQofl4A.jpg" caption="Začínající stavba Centra polytechnické výchovy a vzdělávání" author="Tomáš Znamenáček" %}

Strany a hnutí připravují [kandidátky do komunálních voleb](http://www.ohlasy.info/clanky/2018/06/kandidatky.html).

Architektonickou studii na zástavbu proluky U Koupadel [zpracuje pro Boskovice věhlasný chilský architekt Smiljan Radić](http://www.ohlasy.info/clanky/2018/06/z-radnice.html).

Ulice Dukelská se na léto neotevře. Uzavírka ve stávající podobě bude pokračovat až do podzimu.

Začala [stavba Centra polytechnické výchovy a vzdělávání](http://boskovice.cz/stavba-cpv-muze-zacit/d-33674) u základní školy na Slovákově ulici.

[Posty ředitelů obhájili](http://www.ohlasy.info/clanky/2018/05/reditele-skol.html) v konkurzech Vladimír Ochmanský ve škole základní a Dagmar Burianová ve škole mateřské.

Zastupitelé [odvolali záměr pořídit nafukovací sportovní halu](http://www.ohlasy.info/clanky/2018/06/zastupitelstvo.html). Zjistilo se, že sportovci o toto řešení nemají zájem. Z plánovaných 10 milionů jich zastupitelé 8 přesunuli do nemocnice na nákup přístrojů.

V anketě o nejlepší návrh na výzdobu trafostanice za finančním úřadem [zvítězil street-artový umělec TIMO](https://www.facebook.com/mestoboskovice/posts/1726610644088225) a jeho noční potápěč.

Základní škola na náměstí 9. května se dočká rekonstrukce hřiště pro školní družinu.

V sokolovně proběhne přes léto oprava kanalizace za 400 tisíc korun. Opravena bude také dešťová kanalizace u obřadní síně na hřbitově.

Pořadatelé zrušili druhý ročník festivalu seriálů.

Na místě bývalé Slámovy pily by mělo dojít k výstavbě domu seniorů. Připravuje ho soukromá brněnská společnost Dům seniorů U Lípy, kapacita by měla být 84 osob.