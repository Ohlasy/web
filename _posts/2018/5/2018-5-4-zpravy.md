---
title: Zpravodajský přehled za duben
cover-photo: https://i.ohlasy.info/S9W7vNcl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v dubnu na Boskovicku událo.*

{% photo src="https://i.ohlasy.info/S9W7vNc.jpg" caption="Nové CT v boskovické nemocnici" author="Jaroslav Parma" %}

Rada a posléze zastupitelstvo přikývly k návrhu [pořídit sportovcům nafukovací sportovní halu](http://www.ohlasy.info/clanky/2018/04/zastupitelstvo.html). Je ovšem nejasné, jestli ji sportovci chtějí.

Politické hnutí Sportovci pro Boskovice se [neúspěšně pokusilo prosadit](http://www.ohlasy.info/clanky/2018/04/zastupitelstvo.html) stavbu haly u ZŠ Sušilova. Většina zastupitelstva chce nadále halu v Červené zahradě.

V nemocnici uvedli do provozu nový [CT přístroj](http://boskovice.cz/nemocnice-ma-nove-ct/d-33311).

Boskovice mají nový [strategický plán sportu](http://www.boskovice.cz/strategicky-plan-rozvoje-sportu-na-obdobi-2018-2020/d-33216/p1=30925).

Město vyhlásilo [druhé kolo dotačního titulu](http://boskovice.cz/mesto-vyhlasuje-novy-dotacni-program/d-33319) pro pořadatele kulturních a volnočasových akcí.

Zastupitelé [odstartovali přípravu dalších změn územního plánu](http://www.ohlasy.info/clanky/2018/04/zastupitelstvo.html). Mimo jiné i uvolnění pozemku po bývalém lihovaru v Červené zahradě ke komerčnímu využití.

Strany se připravují na volby. Lídrem hnutí ANO se stal Lukáš Holík. Do voleb v Boskovicích možná [vyplují také Piráti](http://www.ohlasy.info/clanky/2018/04/rozhovor-znamenackova.html).

Za minimálního zájmu občanů se konalo další [Fórum zdravého města](http://boskovice.cz/verejne-forum-zdraveho-mesta/d-33212).

Začala další etapa oprav letního kina.

Stavba na Dukelské [probíhá dle schváleného harmonogramu](http://www.ohlasy.info/clanky/2018/04/radnice-novinky.html). Připravuje se důkladnější oprava cest na objízdné trase.

Zastupitelstvo vedení města [nepodpořilo v záměru prodat budovu O2 a bývalého domku zahrádkářů](http://www.ohlasy.info/clanky/2018/04/zastupitelstvo.html) na ulici Kapitána Jaroše.

V muzeu byla zahájena výstava místní rodačky [Magdalény Roztočilové](http://boskovice.cz/pod-nbsp-povrchem-magdaleny-roztocilove/d-33340), v evangelickém kostele Křížová cesta kunštátského [výtvarníka Víta Ondráčka](http://www.ohlasy.info/clanky/2018/04/rozhovor-ondracek.html).

Na Hrádkově dojde k [rekonstrukci a přístavbě domu osadního výboru](http://www.ohlasy.info/clanky/2018/04/radnice-novinky.html).

V rámci akce Ukliďme Česko nasbírali [dobrovolníci v Boskovicích](http://boskovice.cz/dobrovolnici-zbavili-boskovickou-prirodu-120-pytlu-odpadku/d-33215) a okolí 130 pytlů odpadků.

V Letovicích připravují [otevření nového muzea](https://blanensky.denik.cz/zpravy_region/nove-muzeum-ukaze-i-dravce-z-praveku-20180420.html).

Lezecká stěna Ve Velkých Opatovicích praská ve švech. Chtějí ji proto [odsardinkovat](http://stenaopatovice.cz/odsardinkovani/).
