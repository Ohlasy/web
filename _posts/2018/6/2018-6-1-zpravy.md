---
title: Zpravodajský přehled za květen
cover-photo: https://i.ohlasy.info/yBZi3Vyl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v květnu na Boskovicku událo.*

{% photo src="https://i.ohlasy.info/yBZi3Vy.jpg" caption="Nová lípa mezi skleníkem a letním kinem" author="Monika Šindelková" %}

Prezident republiky [oznámil termín konání komunálních voleb](http://www.ceskatelevize.cz/ct24/domaci/2487679-cesi-pujdou-k-urnam-zacatkem-rijna-prezident-urcil-termin-komunalnich-a-senatnich). Proběhnou v pátek 5. a sobotu 6. října.

V rámci celorepublikové akce 100 lip – 100 oslav byla jedna z lip vysazovaných u příležitosti 100. výročí založení Československé republiky [zasazena v parku mezi skleníkem a letním kinem](http://boskovice.cz/strom-republiky-vyroste-u-nbsp-skleniku/d-33420).

Pokračují práce na opravě Dukelské ulice, radnice usiluje o to, aby byla silnice [zprůjezdněna už o prázdninách](http://www.ohlasy.info/clanky/2018/05/rozhovor-hamalova.html), ačkoliv práce budou ještě pokračovat.

Vedení města [dále jedná s vlastníkem hotelu Velen a pozemku po lihovaru Janem Paroulkem](http://www.ohlasy.info/clanky/2018/05/z-radnice.html) o možném odkupu těchto nemovitostí. Bude zpracován znalecký posudek a analýza ekologické zátěže.

Bývalý ministr Tomáš Julínek chce za neoprávněný vyhazov z pozice ekonomického náměstka [od boskovické nemocnice 2 miliony korun](http://www.ohlasy.info/clanky/2018/05/julinek-soud.html).

Probíhá druhé kolo ankety, která má vybrat návrh, [jenž ozdobí trafostanici za finančním úřadem](http://www.ohlasy.info/clanky/2018/05/vyzdoba-trafa.html).

V nemocnici byl zahájen [provoz babyboxu](http://boskovice.cz/74-babybox-v-nbsp-nemocnici-boskovice/d-33468) pro odložené děti.

Boskovická nemocnice bude pořizovat [nový nemocniční informační systém](http://www.ohlasy.info/clanky/2018/05/z-radnice.html). Stát ji to podle předpokladů bude přes 7 milionů korun, 4 miliony na pořízení systému a 3,2 milionu korun na čtyřletý servis.

V Boskovicích začaly práce na zprůjezdnění Štefánikovy a Nádražní ulice.

Boskovice si [pořídí elektromobil](http://boskovice.cz/mesto-poridi-elektromobil/d-33383). Získalo na něj dotaci 100 tisíc korun od ministerstva životního prostředí.

Boskovický sportpark v Doubravách [zahájil sezónu](https://www.facebook.com/mestoboskovice/posts/1694291607320129). Nově je tam zřízena dřevěná překážková dráha a půjčovna kol či elektrokol.

V hlavním závodě [Boskovických běhů](http://boskovice.sportujsnami.cz/), který nese název Běh za sedmizubým hřebenem, zvítězil Jiří Čípa.

Festival Boskovice představil [první podobu programu](http://www.ohlasy.info/clanky/2018/05/pozvanka-festival.html) a [nového šéfa](http://www.ohlasy.info/clanky/2018/05/rozhovor-kocabek.html).

TJ Rytmus [oslavil 30. narozeniny](http://boskovice.cz/tj-rytmus-uz-ma-30/d-33433).

Město Boskovice má [nový reklamní spot](https://www.youtube.com/watch?v=tjdVXng7lkQ).
