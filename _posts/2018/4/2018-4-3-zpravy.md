---
title: Zpravodajský přehled za březen
cover-photo: https://i.ohlasy.info/74FSrhfl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho  nejpodstatnějšího, co se v březnu na Boskovicku událo.*

{% photo src="https://i.ohlasy.info/74FSrhf.jpg" caption="Boskovické vlakové nádraží" author="Tomáš Znamenáček" %}

Veřejnost získala [konkrétnější informace o Boskovické spojce](http://www.ohlasy.info/clanky/2018/03/spojka.html), tedy projektu přímého vlakového spojení Boskovic a Brna.

V Senátu se konalo [veřejné slyšení k petici za D43](http://boskovice.cz/verejne-slyseni-v-nbsp-senatu-k-nbsp-petici-za-nbsp-d43/d-32995).

Boskovičtí gymnazisté se [zčásti připojili k výstražné stávce](https://www.facebook.com/events/1829796720405034/permalink/1831306593587380/?ref=1&action_history=null) studentů Vyjdi ven.

Městu se otevřela možnost [koupit kromě pozemku po bývalém lihovaru v Červené zahradě i ruinu hotel Velen](http://www.ohlasy.info/clanky/2018/03/velen-prodej.html). Kompletně i s pozemky by město muselo vydat asi 30 milionů korun.

Policie [informovala o výsledcích své činnosti](http://www.ohlasy.info/clanky/2018/03/z-radnice.html) v roce 2017. Trestných činů postupně ubývá, ale zvyšuje se míra násilí ve společnosti.

Nemocnice [uzavřela své loňské hospodaření](http://www.ohlasy.info/clanky/2018/03/z-radnice.html) se ziskem přes 7 milionů korun. A potýká se především s nedostatkem středního zdravotnického personálu.

Městská rada vyhlásila avizovaný [konkurz na ředitele škol](http://boskovice.cz/konkurz-na-reditele-ms-a-nbsp-zs-boskovice/d-32860) – základní i mateřské.

Vyšla nová kniha [Boskovice v pohledech do minulosti](http://boskovice.cz/nova-kniha-o-nbsp-boskovicich-se-nbsp-predstavila/d-32993).

Po dotacích do sportu rozdělila radnice také [příspěvky na kulturní a volnočasové aktivity](http://boskovice.cz/vysledne-rozdeleni-dotacniho-programu-kultura-a-nbsp-volnocasove-aktivity/d-33013).

Pokračuje rekonstrukce ulice Dukelská, vše zatím probíhá podle harmonogramu.

Lídrem kandidátky ODS se pro podzimní komunální volby stal bývalý starosta Jaroslav Dohnálek.

Boskovičtí hokejisté obhájili vítězství v krajské lize. V posledním zápase play-off porazili doma Uničov.

Byli vyhlášeni [sportovci roku 2017](http://boskovice.cz/na-plese-byli-vyhlaseni-sportovci-boskovic-za-rok-2017/d-32953). Do Sportovní síně slávy města Boskovice byl uveden trenér plavání Jan Horák. Mimořádné ocenění získal vzpěrač Petr Mareček, mistr ČR juniorů do 20 a 23 let 2017 ve vzpírání. V kategorii jednotlivců byli oceněni: Ondřej Paděra, malá kopaná; Marian Klíč, čtyřkolky; Ivana Hrdličková, ultramaraton; Tereza Obořilová, cyklistika; Jáchym Ryšávka, plavání. V kategorii družstev byla oceněna družstva: TJ Minerva Boskovice, juniorky, volejbal; FC Boskovice, starší dorost, fotbal; SKMB Boskovice, muži, lední hokej. Nejlepšími trenéry byli vyhlášeni Petr Vondrák – hokej a Vladimír Petrů – fotbal.

Bývalá myslivna ve Velkých Opatovicích na Blanensku se [stala kulturní památkou](https://blanensky.denik.cz/zpravy_region/zdivo-hajenky-fascinuje-i-ministerstvo-kultury-stala-se-z-ni-pamatka-20180319.html).
