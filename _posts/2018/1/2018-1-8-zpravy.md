---
title: Zpravodajský přehled za prosinec
cover-photo: http://i.ohlasy.info/H1QPi9Fl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v prosinci na Boskovicku událo.*

{% photo src="http://i.ohlasy.info/H1QPi9F.jpg" caption="Model nové boskovické knihovny" author="Tomáš Trumpeš" %}

Nová knihovna na ulici Kapitána Jaroše by měla mít podobu, kterou jí ve svém návrhu vtiskl architekt Zdeněk Fránek. Výsledný [návrh sice nikdo oficiálně nevybral](http://www.ohlasy.info/clanky/2017/12/z-radnice.html), ale město právě na něj zadá zpracování projektové dokumentace.

Historik Petr Vítámvás odhalil, že první páni z Boskovic byli nejspíš z [páni Pernštejna](http://www.ohlasy.info/clanky/2017/12/pernstejni.html).

Na konce roku se hlavním tématem stala opět sportovní hala. [Závěry zastupitelstva](http://www.ohlasy.info/clanky/2017/12/zastupitelstvo.html) ovšem ani tentokrát neurčily jasný směr do budoucnosti.

V rámci debat o sportovní hale vzešel také návrh na zakoupení nafukovací haly, kde by sportovci našli zázemí alespoň na přechodnou dobu. Variantu [vedení města prověřuje](http://www.ohlasy.info/clanky/2017/12/z-radnice.html).

O provoz boskovické nemocnice [projevila zájem firma Agel](http://www.ohlasy.info/clanky/2017/12/nemocnice-agel.html).

Zastupitelstvo schválilo rozpočet na rok 2018 se schodkem přes padesát milionů.

Vedení města oznámilo plán prodat budovu bývalého O2 na ulici Kapitána Jaroše nad kinem, včetně přilehlého domku dříve využívaného zahrádkáři.

Spodní část ulice Štefánikova by nakonec měla být zprůjezdněna a spojena s ulicí Nádražní.

Město již získalo oficiální potvrzení o přidělení dotace na výstavbu Centra polytechnické výchovy a vzdělávání.

Sportpark v Doubravách navštívilo v první necelé sezóně provozu podle odhadů 5,5 tisíce lidí. Jeho roční provoz bude město stát skoro půl milionu korun.

Boskovice navštívili v prosinci v rámci kampaně hned dva prezidentští kandidáti: [Pavel Fischer](http://www.ohlasy.info/clanky/2017/12/fischer.html) a [Marek Hilšer](http://www.ohlasy.info/clanky/2018/01/hilser.html). Dříve navštívil město i [Jiří Drahoš](http://www.ohlasy.info/clanky/2017/06/drahos.html).

Začal vycházet [nový boskovický Zpravodaj](http://boskovice.cz/vysel-prvni-novy-boskovicky-zpravodaj/d-32412) – dvacetistránkový měsíčník, který město distribuuje zdarma do všech stránek. Výdaje na tištěná média se tak zvýšily o několik set tisíc korun.

V muzeu byla zahájena výstava [Barbaři v pohybu](http://boskovice.cz/barbari-v-pohybu/d-32318).