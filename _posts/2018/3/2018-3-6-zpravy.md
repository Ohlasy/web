---
title: Zpravodajský přehled za únor
cover-photo: https://i.imgur.com/cXnMM7Rl.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho  nejpodstatnějšího, co se v únoru na Boskovicku událo.*

{% photo src="https://i.imgur.com/cXnMM7R.jpg" caption="Neoficiální objížďka Dukelské ulice" author="Tomáš Znamenáček" %}

Boskovice se připravují na [uzavírku ulice Dukelská](http://www.ohlasy.info/clanky/2018/02/dukelska-informace.html). Kromě oficiálních objízdných tras připravilo město také jednu neoficiální – od ulice Ludvíka Vojtěcha ke Šmelcovně. Obyvatelé z bezprostřední blízkosti Dukelské dostanou povolenky k průjezdu přes staveniště.

Boskovičtí zastupitelé se na neveřejném zasedání seznámili s [prezentací firmy Agel](http://www.ohlasy.info/clanky/2018/02/prezentace-agel.html), která projevila zájem o provoz boskovické nemocnice.

Vedení města prověřuje, za jakých podmínek by bylo možné pořídit sportovcům nafukovací halu. Cenu zatím neznáme, ale už je potvrzeno, že by se [nafukovačka vešla za základní školu na Sušilově ulici](http://www.ohlasy.info/clanky/2018/02/z-radnice.html), na místo dnešního hřiště.

[Na zastupitelstvu](http://www.ohlasy.info/clanky/2018/02/zastupitelstvo.html) se nakonec sportovní hala neprojednávala, přestože se o to sdružení Sportovci pro Boskovice pokusilo.

Boskovice vyvěsí na radnici Vlajku pro Tibet.

Zastupitelé [odmítli nabídku na koupi jízdárny](http://www.ohlasy.info/clanky/2018/02/zastupitelstvo.html) za 8 milionů korun.

Radnice rozdělila dotace do sportu. Oproti původním plánům přidala sportovcům ještě 200 tisíc, celkem tak dostanou 4 115 000 korun.

Školská rada boskovické základní školy [nedoporučila radě města vyhlašovat konkurz na ředitele školy](http://www.ohlasy.info/clanky/2018/02/z-radnice.html). Vedení města tento záměr ohlásilo již v loňském roce.

Jednatel nemocnice Miloš Janeček vysvětloval [na zastupitelstvu](http://www.ohlasy.info/clanky/2018/02/zastupitelstvo.html), proč jsou v Boskovicích tak dlouhé čekací doby na vyšetření pomocí ultrazvuku.

Městské lázně čeká rekonstrukce relaxační části za 2,5 milionu korun.

Předškolní děti by měly pravidelně chodit cvičit do sokolovny.

V Židovském obecním domě začal [jarní blok přednášek Mezigeneračního centra](http://boskovice.cz/prednaska-mezigeneracniho-centra-o-nbsp-mauretanii/d-32805).

Soukromé agentury mají velký zájem o pořádání koncertů v letním kině. [Letos možná přijede i Karel Gott](http://www.ohlasy.info/clanky/2018/02/z-radnice.html).

[Nezaměstnanost na okrese Blansko](http://zrcadlo.net/clanky/Nezamestnanost-se-drzi-pod-krajskym-i-republikovym-prumerem-4657/) se drží pod krajským i celorepublikovým průměrem.