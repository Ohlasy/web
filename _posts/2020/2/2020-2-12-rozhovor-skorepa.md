---
title: "Pět let Ohlasů: Rozhovor s Hynkem Skořepou"
cover-photo: https://i.ohlasy.info/i/64893641.jpg
author: Tomáš Trumpeš
category: podcast
tags: krajina
---

*K živému rozhovoru jsme na narozeninové akci Pět let Ohlasů pozvali také autora jednoho z našich nejoblíbenějších seriálů – přírodovědce Hynka Skořepu, který do Ohlasů píše o Krajinách Boskovicka.*

<iframe sandbox="allow-scripts allow-top-navigation" scrolling="no" width="100%" height="200" frameborder="0" src="https://embed.radiopublic.com/e?if=ohlasy-podcast-6nVazZ&ge=s1!cdd22cac0b0a3bb7bfc6ebb4587e2b30a92f0884"></iframe>

Rozhovor vedl Tomáš Znamenáček, který se na úvod Hynka Skořepy vyptal, jaký měl vztah k procházkám a výletům jako dítě. A jestli jejich rodinné výlety mířily spíš do vzdálenějších krajů, nebo se toulali už tehdy i v okolí Boskovic.

Jak se prohluboval Hynkův zájem o přírodovědu, krajinu a také o historii a etnografii a kdy definitivně přerůstal v zájem vědecký? Bavilo ho dělat herbáře a jaké knihy ho ovlivnily?

Dnes Hynek Skořepa pracuje jako přírodovědec v Muzeu regionu Boskovicka. Okolí Boskovic je tedy předmětem jeho profesního bádání – v čem mu právě region Boskovicka připadá zajímavý a poutavý? A jaká jsou zde jeho oblíbená místa? Má nějaké, kam se celý život rád vrací, nebo ho ze všeho nejvíc baví objevovat nové lokality a nová zákoutí? Táhne ho to hlavně do kopců, nebo se cítí dobře třeba i při toulání Boskovickou brázdou?

Závěr rozhovoru se stočil k vážnějším otázkám současného přístupu lidí ke krajině, Hynkových aktuálních zážitků se zásahy člověka, k environmentálnímu žalu a také k jeho obecnému pohledu na to, zda může člověk milující přírodu dnes vůbec něco dělat, nebo zbývá jen rezignovat a propadnout skepsi a letargii. Závěrečné poselství boskovického muzejního přírodovědce Hynka Skořepy určitě stojí za to vyslechnout.
