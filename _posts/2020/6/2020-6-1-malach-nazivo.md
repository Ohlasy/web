---
title: "Ohlasy naživo: rozhovor s Petrem Malachem"
cover-photo: https://i.ohlasy.info/i/34cab53e.jpeg
perex: Hostem dalšího setkání z cyklu Ohlasy naživo byl Petr Malach, předseda boskovické ČSSD a zastupitel. Tématem našeho rozhovoru byla práce v opozici, názory na současné směřování města, ale i obecný pohled na budoucnost sociální demokracie.
author: Tomáš Trumpeš
category: podcast
tags: politika
---

*Hostem dalšího setkání z cyklu Ohlasy naživo byl ve čtvrtek 28. května Petr Malach, předseda boskovické ČSSD a zastupitel. Jedno volební období byl místostarostou, po komunálních volbách v roce 2018 však ČSSD skončila v opozici. Tématem našeho rozhovoru tak byla právě politická práce v opozici, názory na současné směřování města, ale i obecný pohled na fungování a budoucnost sociální demokracie, která prochází celostátně těžkou krizí a její podpora dlouhodobě klesá. Má ta boskovická nějaký plán na záchranu a co chce do budoucna nabídnout?*

<iframe sandbox="allow-scripts allow-top-navigation" scrolling="no" width="100%" height="200" frameborder="0" src="https://embed.radiopublic.com/e?if=ohlasy-podcast-6nVazZ&ge=s1!4ec1d984d4b875e64d3851c9e6be91b43dc739cf"></iframe>

Úvod rozhovoru jsme věnovali zkušenosti, kterou Petr Malach učinil s politikou, a to jak komunální, tak celostátní, do které nahlédl díky práci pro premiéra Bohuslava Sobotku. Co ho na práci bavilo a co je na ní naopak obtížné? Stýská se mu po práci na radnici?

Rozebrali jsme současnou činnost ČSSD v boskovické opozici. Nahlédli jsme i do minulosti, kdy se politické vztahy v Boskovicích polarizovaly a ČSSD pak poprvé vystřídala ODS ve vedení města. Jaká je současná strategie ČSSD pro návrat do vedení města? Jak dnes celkově funguje opozice v zastupitelstvu?

Věnovali jsme se také tomu, jak Petr Malach hodnotí současné vedení města a jak se dívá na dvě velké připravované investice – halu a knihovnu. Jaký má názor na připravovaný odkup pozemků a na přesun plánované stavby haly do Červené zahrady? Jak odhaduje posunutí termínu zahájení stavby a co to znamená pro knihovnu? Měla by se postavit jako první?

Jak vidí Petr Malach celkovou situaci české sociální demokracie? Jak strana uspěje v krajských volbách a jaká je šance ji vzkřísit? Jak se dnes dívá na vládní účast a práci ministrů, když se vstupem do vlády nesouhlasil? A jak se boskovická ČSSD chystá na komunální volby v roce 2022?
