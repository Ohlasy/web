---
title: Zpravodajský přehled za červenec
cover-photo: https://i.ohlasy.info/i/01befba7.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červenci na Boskovicku událo.*

{% photo src="https://i.ohlasy.info/i/01befba7.jpg" caption="Opravené letní kino" author="Tomáš Trumpeš" %}

Okres Blansko vykazuje stále nízká čísla v údajích o nakažených koronavirem. Za měsíc červenec přibyli pouze 4 pozitivně testovaní, jejich celkový kumulativní počet se tak dostal na 41, z toho je již 38 vyléčených.

Proběhla uzávěrka pro podání kandidátních listin pro krajské volby, které proběhnou 2. a 3. října. Post hejtmana bude na jižní Moravě obhajovat Bohumil Šimek za hnutí ANO, další parlamentní strany nominovaly jako své kandidáty na hejtmana Lukáš Dubce (Piráti), Jiřího Nantla (ODS), Marka Šlapala (ČSSD), Stanislava Navrkala (KSČM), Jana Hrnčíře (SPD), Františka Lukla (STAN), Jana Grolicha (KDU-ČSL), Jana Vitulu (TOP 09 + Zelení) a Pavla Nezvala (Trikolóra).

Byla dokončena [rekonstrukce letního kina](https://boskovice.cz/nejvetsi-letni-kino-se-dockalo-rekonstrukce/d-39941).

Nemocnice Boskovice obnovila od 28. července [zákaz návštěv na všech odděleních](https://www.facebook.com/nemocniceboskovice/photos/a.347788331913092/4406005609424657/).

Byl odvolán náhradní termín Boskovických běhů. Akce se přesouvá na 1. května 2021.

Boskovice vyhlásily architektonickou soutěž na sportovní halu. Podle České komory architektů je soutěž [nejen neregulérní, ale i nezákonná](https://ohlasy.info/clanky/2020/07/nezakonna-soutez.html). Radnice na výtky zatím nereagovala.

Hospodaření boskovické nemocnice skončilo loni v [zisku více než tři miliony korun](https://ohlasy.info/clanky/2020/07/z-radnice.html). Město loni nemocnici podpořilo šesti miliony korun na opravu centrální sterilizace.

Byl spuštěn [participativní rozpočet](https://ohlasy.info/clanky/2020/07/paro.html). Občané mohou přihlašovat své projekty, o kterých bude následně veřejnost hlasovat a ty nejúspěšnější budou zařazeny do rozpočtu.

Most na Dukelské bude nově přezkoumán a na základě toho bude bude určena jeho nosnost. Na základě [jednání s krajem](https://ohlasy.info/clanky/2020/07/z-radnice.html) to nevypadá, že by oprava mostu mohla být provedena už v příštím roce. 

Vlaky RegioJetu budou [znovu stavět ve Skalici nad Svitavou](http://www.regionpress.cz/Zastavky-vlaku-Regiojet-budou-znovu-obnoveny-ve-Skalici-nad-Svitavou-id-22870.aspx).

Proběhla první boskovická [cyklojízda](https://ohlasy.info/clanky/2020/07/anketa-kola.html).

Konalo se výběrové řízení na ředitele boskovické ZUŠ. Výběrová komise předala [utajený seznam](https://ohlasy.info/clanky/2020/07/konkurzy.html) úspěšných kandidátů krajské radě, která má pravomoc ředitele jmenovat. Záležitostí se budou krajští radní zabývat na začátku srpna.

Byly zahájeny [výstavy festivalu Boskovice 2020](https://boskovice.cz/vystavy-festivalu-boskovice-2020-byly-zahajeny/d-39805). Komorní provedení akce se uskuteční poslední víkend v srpnu.
 
Uskuteční se nakonec také [menší verze Husích slavností](http://www.regionpress.cz/Husi-slavnosti-nakonec-budou-Ale-mensi-id-22887.aspx).

Ve Vratíkově našli při opravách kaple [měděnou schránku s historickými dokumenty](https://blanensky.denik.cz/zpravy_region/kaple-ukryvala-schranku-boskovicti-v-ni-nasli-noviny-z-roku-1904-a-penize-20200714.html).
