---
title: Zpravodajský přehled
cover-photo: https://i.ohlasy.info/i/a2f74109.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v říjnu na Boskovicku událo.*

{% photo src="https://i.ohlasy.info/i/a2f74109.jpg" caption="Rozvodněná říčka Bělá" author="Město Boskovice" /%}

Druhá vlna pandemie koronaviru se projevila i na okrese Blansko. Aktuálně pozitivních bylo k poslednímu říjnu 2177, ještě na konci září to bylo 189 lidí. Kumulativní počet pozitivně testovaných vyskočil dle pravidelných hlášení krajských hygieniků za měsíc ze 416 na 2762 lidí. V září zemřel na okrese Blansko v souvislosti s onemocněním covid-19 první člověk. V říjnu bylo evidováno 27 úmrtí.

Začala fungovat iniciativa [Pomáháme Boskovicím](https://www.pomahameboskovicim.cz/).

[Náročná situace](https://ohlasy.info/clanky/2020/10/rozhovor-tesarikova.html) je také na covid oddělení boskovické nemocnice.

Proběhly krajské volby. Na jižní Moravě [zvítězilo hnutí ANO](https://ohlasy.info/clanky/2020/10/vysledky-voleb.html), ale [vládnoucí koalici sestavili druzí lidovci](https://ohlasy.info/clanky/2020/10/koalice-jmk.html) s Piráty, ODS a Starosty. Hejtmanem se stane lidovec Jak Grolich. Ustavující jednání krajského zastupitelstva je naplánováno na 11. listopadu.

Uplynula polovina funkčního období radnic měst a obcí. Ohlasy při té příležitosti [mluvily se starostou Jaroslavem Dohnálkem](https://ohlasy.info/clanky/2020/10/dohnalek-nazivo.html), prostor k hodnocení [dostala i opozice](https://ohlasy.info/clanky/2020/11/anketa-opozice.html).

Na říčce Bělé bylo dosaženo [třetího stupně povodňové aktivity](https://boskovice.cz/povoden-na-bele/d-40436).

Novým ředitelem boskovické ZUŠ [byl jmenován Petr Prosser](https://ohlasy.info/clanky/2020/10/prosser-reditelem-zus.html).

Letní kino Boskovice se letos opět stalo [nejnavštěvovanějším letní kinem](https://boskovice.cz/boskovice-maji-nejnavstevovanejsi-letni-kino-v-ceske-republice/d-40477) v České republice. V sezóně je navštívilo přes 10 tisíc diváků.

[Začalo hlasování](https://ohlasy.info/clanky/2020/10/paro-prehled.html) o projektech v participativním rozpočtu.

Soud [potrestal bývalého šéfa boskovického stavebního odboru](https://ohlasy.info/clanky/2020/11/solary-trest.html) čtyřletou podmínkou za zanedbání kontroly při kolaudaci boskovické solární elektrárny.

Městská rada stvrdila výběr [pěti uchazečů o vytvoření architektonického návrhu sportovní haly](https://ohlasy.info/clanky/2020/10/z-radnice.html).

V nemocnici byla otevřena [nová ambulance](https://boskovice.cz/v-nemocnici-otevreli-novou-ambulanci-praktickeho-lekare-pro-deti-a-dorost/d-40363) pro děti a dorost.

Příští rok [má být zbourán hotel Velen](https://ohlasy.info/clanky/2020/10/z-radnice-2.html). Společně s okolními plochami bude místo prozatím upraveno pro parkování. Do budoucna tady vedení města chystá stavbu sportovní haly.

Novou předsedkyní boskovické TOP 09 se stala [Michaela Žejšková](https://ohlasy.info/clanky/2020/10/rozhovor-zejskova.html).

Město představilo [plán péče o zeleň](https://ohlasy.info/clanky/2020/10/z-radnice-2.html).

Vedení města vyhodnotilo [dosavadní provoz elektrických koloběžek Bolt](https://ohlasy.info/clanky/2020/10/z-radnice.html). Fungovat by v Boskovicích měly po zimní odmlce zase od jara.

Město nakonec usiluje o to, aby došlo k [omezení provozu na Kamenici](https://ohlasy.info/clanky/2020/10/z-radnice.html).

[Řidiči hojně porušují zákaz vjezdu](https://ohlasy.info/clanky/2020/10/z-radnice-2.html) před Zelenou školou.

Byla dokončena [výmalba betonové zdi v Pilském údolí](https://boskovice.cz/vedeni-mesta-podekovalo-mladym-vytvarnikum/d-40398).

Pedagogická škola [připravuje stavbu nové budovy](http://www.regionpress.cz/Pedagogicka-skola-chysta-stavbu-noveho-zazemi-id-23045.aspx).

Piva uvařeného v Boskovicích se místní nedočkají příští rok na jaře, [ale až na podzim](https://blanensky.denik.cz/podnikani/v-boskovicich-obnovi-zaslou-slavu-pivovaru-zlaty-mok-chteji-tocit-pristi-rok-202.html). Opravy panského pivovaru v Podhradí, který koupil podnikatel Luděk Řehoř, jsou rozsáhlejší, než bylo původně v plánu, a mají několikaměsíční skluz.

I přes deštivější počasí posledních týdnů eviduje provozovatel vodovodní soustavy, jimž je Vodárenská akciová společnost, v některých obcích stále kritických nedostatek vody v podzemních zdrojích. Regulace odběru platí v Lysicích, Sulíkově nebo Kladorubech až do poloviny prosince.

Ve Lhotě Rapotině stále [probíhají diskuze](http://www.regionpress.cz/Beseda-s-kamenolomy-nazor-nezmenila-id-23047.aspx) o přesunu provozního zázemí kamenolomu blíže obci, proti čemuž se už před dvěma lety jasnou většinou postavili místní v referendu.

Nové vedení si zvolil boskovický Unijazz. Do čela spolku provozujícího kulturní a komunitní centrum Prostor se dostal náš redakční kolega [Tomáš Znamenáček](https://ohlasy.info/clanky/2020/10/rozhovor-znamenacek.html).

Videoklip k písni frontmana kapely Znouzectnost [Pověst o Velenovi a založení Boskovic](https://www.youtube.com/watch?v=zeeTzYeEJlc) vytvořila výtvarnice Alžběta Tátošová.
