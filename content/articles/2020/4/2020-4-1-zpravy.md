---
title: Zpravodajský přehled za březen
cover-photo: https://i.ohlasy.info/i/eb37a23a.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v březnu na Boskovicku událo.*

{% photo src="https://i.ohlasy.info/i/eb37a23a.jpg" caption="Řez lip na Sokolské ulici" author="Tomáš Trumpeš" /%}

Českou republiku zasáhla pandemie koronavirové infekce. Jednotlivá opatření se postupně dotkla i života na Boskovicku, o čemž jsme [průběžně informovali](https://ohlasy.info/clanky/2020/03/koronavirus-opatreni.html).

Ohlasy zřídily také [speciální web](https://korona.ohlasy.info/), kde se shromažďují důležité informace, a také [speciální chat](http://bit.ly/koronabce) ke koordinaci dobrovolníků a dobročinných aktivit.

Město zřídilo [informační non-stop telefonní linku](https://boskovice.cz/mesto-boskovice-zridilo-pro-obcany-informacni-non-stop-linku/d-38948) 725 112 573.

Česko šije roušky a nejinak je tomu i [v Boskovicích](https://ohlasy.info/clanky/2020/03/rousky.html) a na Boskovicku.

Nemocnice otevřela [speciální oddělení pro podezřelé na nákazu koronavirem](https://ohlasy.info/clanky/2020/03/rozhovor-stepansky.html), připravuje se také [Městská správa sociálních služeb](https://ohlasy.info/clanky/2020/03/rozhovor-sankova.html).

Podle [informací Krajské hygienické stanice](http://khsbrno.cz/admin/upload/aktuality/86_130_aktuality.pdf) bylo na konci března na okrese Blansko 6 osob pozitivně testovaných na Covid-19.

Krajská rada [odvolala ředitelku boskovické ZUŠ](https://ohlasy.info/clanky/2020/03/matuskova-odvolana.html) Stanislavu Matuškovou.

Ještě před vypuknutím koronavirové krize došlo ke [snížení podpory MSSS](https://ohlasy.info/clanky/2020/03/z-radnice.html) ze strany státu a kraje pro letošní rok.

Městská rada [schválila pravidla nového motivačního a evidenčního systému odpadů](https://ohlasy.info/clanky/2020/03/z-radnice.html). Vzhledem ke karanténním opatřením se jeho zavádění pozdrží.

Podle předběžného výsledku [boskovická nemocnice hospodařila v loňském roce s kladným výsledkem](https://ohlasy.info/clanky/2020/03/z-radnice.html) ve výši asi tři a tři čtvrtě milionu korun.

Město se rozhodlo přistoupit ke [zvýšení nájemného v obecních bytech](https://ohlasy.info/clanky/2020/03/z-radnice.html) o 20 procent.

Na lípách na Sokolské ulici byl po třech letech proveden další hlavový řez.

[Jednání městské rady](https://ohlasy.info/clanky/2020/03/z-radnice-2.html) v polovině března proběhlo ve velké zasedací místnosti, radní byli vybaveni rouškami a dezinfekčními prostředky a při jednání od sebe byli v doporučených vzdálenostech.

Městská rada schválila [rozdělení dotací v programu Kultura a volnočasové aktivity](https://ohlasy.info/clanky/2020/03/z-radnice-2.html). Hodnotící komise byla přísná a celkem osm projektů nedosáhlo ani na minimální podporu.

Kompletně připravené je [zadání pro výstavbu sportovní haly na Hybešově ulici](https://ohlasy.info/clanky/2020/03/z-radnice-2.html). Tato finální verze bude ale ještě upravena podle výsledku jednání o odkupu pozemků v Červené zahradě.

Rozpracované investice, jako je například poslední etapa rekonstrukce letního kina, by [neměly být nijak omezeny aktuální situací](https://ohlasy.info/clanky/2020/03/z-radnice-2.html), opatřeními proti šíření koronaviru, ani následnými ekonomickými dopady. Zároveň je podle vedení města už dnes jasné, že rozpočet města na rok 2020 bude oproti podobě, ve které ho schválilo prosincové zastupitelstvo, výrazně změněn.

Dále [pokračují komplikovaná jednání s firmou ZT Energy](https://ohlasy.info/clanky/2020/03/z-radnice-2.html) o ceně tepla v systému CZT na letošní rok a o převzetí celého systému do rukou města.

[Konání Boskovických běhů je v původním květnovém termínu zrušeno](https://ohlasy.info/clanky/2020/03/z-radnice-2.html). Organizátoři ohlásili nový termín konání v neděli 6. září 2020.

Ještě před vyhlášením nouzového stavu proběhla [diskuse o okrasných stromech na Švermově ulici](https://boskovice.cz/mistostarosta-diskutoval-s-obcany/d-38895).

Vyhlášeni byli [nejlepší sportovci města Boskovice za rok 2019](https://boskovice.cz/boskovice-znaji-nejlepsi-sportovce-za-rok-2019/d-38875).
