---
title: "Ohlasy naživo: Rozhovor s Tomášem Minxem"
cover-photo: https://i.ohlasy.info/i/7ecbcab6.jpeg
perex: Hostem dalšího setkání z cyklu Ohlasy naživo byl ve čtvrtek 7. května Tomáš Minx, ředitel společnosti MP Lesy. Ptali jsme se ho na současný stav lesů a na to, jak pokračují snahy o jejich záchranu.
author: Tomáš Trumpeš
category: podcast
tags:
    - krajina
    - klimatická změna
---

*Hostem dalšího setkání z cyklu Ohlasy naživo byl ve čtvrtek 7. května Tomáš Minx, ředitel společnosti MP Lesy. Ta se stará nejen o lesy patřící rodině Mensdorff-Pouilly, ale také o boskovické městské lesy. Před necelými dvěma lety Tomáš Minx Ohlasům řekl, že [v některých oblastech do tří let zmizí lesy](https://ohlasy.info/clanky/2018/08/rozhovor-minx.html). Dnes už vidíme, že to nebyla nadsázka. Nyní jsme se tedy ptali na současný stav lesů a na to, jak pokračují snahy o jejich záchranu.*

<iframe sandbox="allow-scripts allow-top-navigation" scrolling="no" width="100%" height="200" frameborder="0" src="https://embed.radiopublic.com/e?if=ohlasy-podcast-6nVazZ&ge=s1!521651075da353eb11fd35bda05a85eb203ddbfe"></iframe>

Konkrétně nás zajímalo, jak rychle pokračuje kalamita v lesích a jestli už se lesním hospodářům dostává lepší pomoci od státu. Ptali jsme se, jestli Tomáš Minx cítí větší podporu společnosti v ochraně lesů a jestli se projevilo, že dnes už masivní mizení lesů přestává být abstraktní realitou a stává se viditelnou skutečností. A jak firmu zasáhla koronavirová krize?

Tomáš Minx nám také stručně popsal, jak konkrétně práce v lese probíhají, jak moc těžba podléhá kalamitní situaci a jak se změnila oproti předchozím letům. Podobné hodnocení zaznělo i ve vztahu k výsadbě nového lesa. To vše v kontextu toho, jak situaci ovlivňuje počasí a letošní velmi časné jaro.

Na závěr jsme si nechali trochu osobnější otázky, takže abychom nekončili zcela depresivně, popsal nám Tomáš Minx, odkud čerpá energii pro svou práci v lese, v čem spatřuje naději a jaká konkrétní opatření by uvítal a pokládá je za reálná.
