---
title: "Pět let Ohlasů: Rozhovor s Lenkou W. Císařovou"
cover-photo: https://i.ohlasy.info/i/4e2c61bc.jpg
author: Tomáš Trumpeš
category: podcast
---

*Pozvání k živému rozhovoru na narozeninové akci Pět let Ohlasů přijala naše nejpovolanější odbornice na lokální žurnalistiku – mediální analytička Lenka Waschková Císařová z Fakulty sociálních studií MU v Brně.*

<iframe sandbox="allow-scripts allow-top-navigation" scrolling="no" width="100%" height="200" frameborder="0" src="https://embed.radiopublic.com/e?if=ohlasy-podcast-6nVazZ&ge=s1!3dcae5709aa310a3fc86e4f421270bee70ba55a0"></iframe>

Vzhledem k tomu, že rozhovor proběhl u příležitosti narozeninové oslavy našich novin, využili jsme úvodu k otázce, jak Lenka Waschková vidí naši práci, způsob, jakým noviny děláme, a to v širším kontextu lokální novinařiny.

Právě té jsme věnovali další část povídání a navázali tak na rozhovor, který Lenka Waschková Císařová [poskytla před časem Českému rozhlasu](https://www.irozhlas.cz/zpravy-domov/regionalni-lokalni-noviny-media-denik-lenka-cisarova_2002030630_jab). Jaký je stav lokální žurnalistiky? Jaké jsou trendy? Dochází k nějakým generačním výměnám a posunům? V čem jsou vlastně lokální média důležitá, jaký dopad mají na dění ve městech a na důvěru lidí v média a v demokracii? Jak důležitý je print neboli tištěné vydání? Nebo už se vše podstatné odehrává a bude odehrávat jen na internetu?

Nové cesty k udržení své existence a ke čtenářům si hledají média všech velikostí všude na světě. V čem je to specifické u místních novin v České republice? Jakou kvalitu si lokální média drží? Co jsou to takzvané zpravodajské pouště a jak rozšířené jsou na našem území? 

Ve městech existují také radniční média – zajímalo nás, jak podle Lenky Waschkové Císařové plní svou roli dobře a jak by měla vypadat. Mohlo by na lokální úrovni existovat něco jako veřejnoprávní médium?

Lenka Waschková Císařová se lokálními médii zabývá už mnoho let. Proto nás zajímalo také to, do jaké míry si jejich důležitost uvědomuje a řeší ji akademická obec a také profesionální obec novinářů z větších médií. Dotkli jsme se i situace v zahraničí.
