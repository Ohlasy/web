---
title: Zpravodajský přehled za leden
cover-photo: https://i.ohlasy.info/i/71hi9xm.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v lednu na Boskovicku událo.*

{% photo src="https://i.ohlasy.info/i/71hi9xm.jpg" author="Tomáš Trumpeš" /%}

Cena tepla z Centrálního zásobování teplem nakonec [mírně poklesne](http://www.ohlasy.info/clanky/2019/01/z-radnice.html).

Příští jednání městské rady se bude zabývat [umístěním polopodzemních kontejnerů na odpad](http://www.ohlasy.info/clanky/2019/01/z-radnice.html). Kromě toho chce radnice v některých lokalitách vyzkoušet nabídku nádob na třídění odpadů přímo do domovů.

Městská rada se seznámila s [plánovanými úpravami veřejné zeleně](http://www.ohlasy.info/clanky/2019/01/z-radnice.html). Z větších revitalizačních akcí se plánuje město zaměřit na zeleň v sídlištních blocích mezi ulicemi Komenského a Husova a na revitalizaci vodní nádrže ve Vratíkově.

V nemocnici pokročila jednání s odborovým klubem lékařů. Byla podepsána kolektivní smlouva.

Studenti boskovického gymnázia se zúčastnili [mezinárodní konference FerMUN (Ferney Model United Nations) v Ženevě](http://boskovice.cz/studenti-gymnazia-zasedali-v-zeneve/d-35586).

Rada schválila [obsazení jednotlivých komisí](http://www.ohlasy.info/clanky/2019/01/z-radnice.html). Nakonec bude ustavena i kulturní komise.

Na boskovickém úřadě [obchází vlastní směrnici na zadávání veřejných zakázek](http://www.ohlasy.info/clanky/2019/01/verejne-zakazky.html). Ty se rozdělují na dvě či více, aby každá z nich byla za nižší cenu a mohla se zadat snadnější cestou bez soutěže jen formou přímé objednávky.

Radnice zveřejnila [plán oprav](http://www.ohlasy.info/clanky/2019/01/z-radnice.html) dětských a sportovních hřišť. Nové se stavět neplánují.

Konalo se [veřejné setkání ](http://boskovice.cz/obcane-diskutovali-o-komunitnim-centru/d-35596)k nové knihovně a byla ustavena pracovní komise, která má projekt připravovat.

Velký zájem diváků zaznamenala v loňském roce boskovická kina. Panorama odehrála 765 představení, která navštívilo 50 404 diváků. V letním kině se hrálo 51 představení a navštívilo je 12 618 diváků.

Pozemek s budovou bývalé soukromé podnikatelské školy na Havlíčkově ulice koupil Miroslav Friš. Na parcele chce vybudovat bytový dům s dvaceti byty a následně přestavět i budovu bývalé školy.

Developerská společnost NWD Group, jejímž spoluvlastníkem je boskovický realitní makléř Jan Tajovský, koupila od Jihomoravského kraje budovu bývalého oděvního učiliště na Havlíčkově ulici. Jaké plány s ní mají, nechtěl Tajovský prozradit. Stejně tak ani nechtěl komentovat prodej dvou domů na Hálkově ulici, kde v minulosti byla pizzerie Angeli a prodejna s holandským nábytkem. Na místě těchto domů by měl podle ještě nedávné nabídky na webu vzniknout dvoupodlažní polyfunkční dům.

Pět parcel s výhledem na město v lokalitě Pod Střelnicí, kde probíhá výstavba bytů, skoupil developer, který na nich naplánoval vlastní projekt. Na pozemcích postaví třípatrové domy, v každém podlaží poté bude jedna bytová jednotka.

V Bořitově [přestaví náměstí](https://blanensky.denik.cz/zpravy_region/v-boritove-prestavi-namesti-prace-zacnou-uz-letos-20190130.html).

V Kunštátě plánují [stavbu nové hasičky](https://blanensky.denik.cz/zpravy_region/dobrovolni-hasici-z-kunstatu-budou-mit-novou-zbrojnici-za-sestnact-milionu-20190124.html).

Letovická městská rada odvolala kvůli špatnému hospodaření [šéfa Technických služeb](https://blanensky.denik.cz/zpravy_region/tri-miliony-v-minusu-odvolali-sefa-sluzeb-byly-v-rozkladu-haji-reditel-ztratu-20190111.html).

Autor výzvy [Okupace 1968](http://okupace.evangnet.cz/) umístil v Olešnici u pomníku s pěticípou hvězdou cedulku s nápisem [Armádě rudější o naši krev](http://okupace.evangnet.cz/node/163). Vydržela tam asi 10 dní.

Takřka dva a čtvrt milionu korun vynesla [letošní Tříkrálová sbírka na okrese Blansko](https://www.regionblanensko.cz/zpravy/aktualne/13387--Jak-dopadla-letosni-trikralova-sbirka-na-Blanensku.html?fbclid=IwAR0nownZZucrkSwQzA_q_54HmmS-JSJ6eEwty5gglV4pd7FYR8o95Hx7Quc).

Redakce Tichých [uveřejnila Boskotimes](http://www.ohlasy.info/clanky/2019/01/boskotimes.html) – zásadní poselství o Boskovicích za 100 let.
