---
title: "Ohlasy naživo: rozhovor se senátorkou Jaromírou Vítkovou"
perex: Hostem dalšího setkání nového cyklu Ohlasy naživo byla ve čtvrtek 21. listopadu senátorka Jaromíra Vítková (KDU-ČSL). K poslechu nabízíme úvodní rozhovor.
cover-photo: https://i.ohlasy.info/i/72cec0f1.jpg
author: Tomáš Trumpeš
category: podcast
tags: politika D43
---

*Hostem dalšího setkání nového cyklu Ohlasy naživo byla ve čtvrtek 21. října senátorka Jaromíra Vítková (KDU-ČSL). K poslechu nabízíme úvodní rozhovor, který proběhl v kulturním a komunitním centru Prostor.*

{% spotify_episode id="5GDbdXslkdYyR0zP0NTDsY" /%}

Jaromíra Vítková působila po několik volebních období jako místostarostka Boskovic, po vítězných volbách v roce 2016 se přesunula do Senátu. Na debatě v Prostoru jsme jí proto na úvod ptali, co pro ni osobně znamenala tato životní a profesní změna.

Zároveň jsme probrali i atmosféru, která panuje v samotném Senátu. Je jiná než v politice na místní úrovni? Jak se projevuje, že Senát dnes disponuje jinou většinou než Poslanecká sněmovna? Jsou senátoři konsenzuálnější?

Mezi klíčová témata senátorky Jaromíry Vítkové patří bezesporu snaha prosadit stavbu dálnice D43. Proto jsme mluvili o tom, jestli po letech úsilí vnímá nějaký výrazný posun a stavbu vidí jako reálnější. Zároveň nás zajímalo, jak se vyrovnává s některými argumenty odpůrců a kritiků stavby, především s názorem, že silnice představuje nepřiměřený zásah do krajiny a do Boskovické brázdy. A co když ubude aut? Počítá se se sdílenou ekonomikou a celkovou proměnou silniční dopravy?

Do agendy senátorce přibyl také boj s kůrovcem a mezi témata dotýkající se regionu, který zastupuje, patří také školství. Proč je v něm tak komplikované něco prosadit?

Mluvili jsme také o dalším působení senátorky Jaromíry Vítkové v boskovické politice, o místní KDU-ČSL a její nové opoziční roli. Dostali jsme se k celkové situaci ve straně, která se na republikové úrovni pohybuje na hranici pěti procent nutných pro zvolení do sněmovny a nyní nečekaně hledá nového předsedu. Na závěr jsme v rozhovoru u příležitosti poloviny senátorského mandátu nemohli nepoložit otázku, jestli už senátorka uvažuje o obhajobě v roce 2022.
