---
title: Zpravodajský přehled za únor
cover-photo: https://i.ohlasy.info/i/29dbde5f.jpeg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v únoru na Boskovicku událo.*

{% photo src="https://i.ohlasy.info/i/29dbde5f.jpeg" caption="Nové parkoviště Kiss&Ride u základní školy Zelená" author="Tomáš Trumpeš" /%}

Na boskovické radnici zavlála ukrajinská vlajka.

Omikronová vlna covidu se ve druhé polovině února začala lámat i ve městě a v regionu. Ještě okolo 20. února ale byla [situace v nemocnici dost špatná](https://ohlasy.info/clanky/2022/03/z-radnice.html).

Připravují se [oslavy 800 let od první zmínky o Boskovicích a vyjde i nová kniha o městě](https://ohlasy.info/clanky/2022/03/z-radnice.html).

Hospodaření města v loňském roce skončilo v plusu. Oproti prvnímu návrhu se rozpočet [výrazně proměnil](https://ohlasy.info/clanky/2022/02/vyvoj-rozpoctu.html).

Radnice připravila také nový [střednědobý rozpočtový výhled](https://boskovice.cz/assets/File.ashx?id_org=832&id_dokumenty=43379).

Opozice na jednání zastupitelstva [velmi tvrdě kritizovala](https://ohlasy.info/clanky/2022/02/kritika-haly.html) připravovaný projekt haly od AV Atelieru.

Zastupitelé souhlasili s vydáním [třetí změny boskovického územního plánu](https://boskovice.cz/uzemni-plan-boskovice-zmena-c-3-verejne-projednani/d-42431).

Ulice Lidická má povolení na rekonstrukci, [opravovat se ale zatím nebude](https://ohlasy.info/clanky/2022/02/lidicka-povoleni.html).

O okružní křižovatce město [jedná s dotčenými obyvateli](https://ohlasy.info/clanky/2022/02/kruhac-pripominky.html).

[Výroční zprávu o své činnosti](https://data.ohlasy.info/2022/vyrocni-zprava-mp.pdf) zveřejnila Městská policie.

Začalo fungovat [parkoviště Kiss&Ride u Zelené školy](https://ohlasy.info/clanky/2022/02/z-radnice.html).

[V omezené podobě](https://ohlasy.info/clanky/2022/02/louka-v-proluce.html) bude nakonec uskutečněn projekt Louka v proluce.

[Město opraví střechu rezidence, na radnici vybuduje výtah a rekonstruuje zahradu v mateřské škole na Lidické](https://ohlasy.info/clanky/2022/03/z-radnice.html).

Zastupitelé [schválili granty pro sportovce](https://ohlasy.info/clanky/2022/02/zastupitelstvo.html). 

V městské úschovně kol by měla [přibýt nabíječka na elektrokola](https://ohlasy.info/clanky/2022/02/z-radnice.html).

Na ulici Kapitána Jaroše [skončí prodej nábytku Idyla](https://ohlasy.info/clanky/2022/03/z-radnice.html), uvolněné prostory zabere Mountfield.

Osadní výbor na Hrádkově má [nové členy](https://ohlasy.info/clanky/2022/02/zastupitelstvo.html).

Jedná se o [vytvoření koalice SPOLU](https://ohlasy.info/clanky/2022/03/z-radnice.html) pro boskovické komunální volby.

Zemřel bývalý boskovický starosta [František Sláma ](https://ohlasy.info/clanky/2019/05/frantisek-slama.html)a významný představitel místní kultury [Jiří Bušina](https://ohlasy.info/clanky/2022/02/jiri-busina.html).

Boskovický Majáles letos opět nebude; v roce 2020 se nekonal kvůli opravám letního kina, loni kvůli covidu. Zda bude akce obnovená v roce 2019 pokračovat, zatím není jasné.

Ohlasy [oslavily](https://ohlasy.info/clanky/2022/02/narozeniny.html) 7 let.