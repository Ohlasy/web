---
title: Zpravodajský přehled za září
cover-photo: https://i.ohlasy.info/i/ac7aaa9c.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v září na Boskovicku událo.*

{% photo src="https://i.ohlasy.info/i/ac7aaa9c.jpg" author="Tomáš Znamenáček" /%}

[Volby v Boskovicích](https://ohlasy.info/clanky/2022/09/vysledky-voleb.html) vyhrálo nové občanské uskupení Změna22 (7 mandátů), jen velmi těsně následované další občanskou kandidátkou Naše Boskovice (7 mandátů). Ztratila koalice SPOLU (6 mandátů), na svém zůstali sociální demokraté (4 mandáty), propad zaznamenali Piráti (2 mandáty) a do zastupitelstva se dostaly ještě SPD a Trikolora (1 mandát).

[Koaliční dohodu](https://ohlasy.info/clanky/2022/09/nova-koalice.html) rychle po volbách uzavřeli Změna22, Naše Boskovice a Piráti. Starostkou se stane Jana Syrovátková, místostarosty Lukáš Holík a Radek Šamšula.

U voličů propadli a nutných 5 procent nepřekonali STAN, Boskováci, komunisté a Cesta K-lidem.

Senátní volby opanovala pohodlnou obhajobou Jaromíra Vítková (SPOLU).

Město [stále nenakoupilo energie](https://ohlasy.info/clanky/2022/10/zastupitelstvo-a-rada.html) na příští rok, ale díky vstupu státu už má jistotu zastropované ceny.

Zastupitelé schválili [udělení čestného občanství](https://ohlasy.info/clanky/2022/10/zastupitelstvo-a-rada.html) atletce Olze Oldřichové in memoriam, fotografu Josefu Koudelkovi a pořadateli festivalu Boskovice Čestmíru Huňátovi.

V nemocnici vzniklo [nové radiodiagnostické oddělení](https://boskovice.cz/v-nemocnici-vzniklo-nove-rdg-oddeleni/d-44960).

Na trati ze Skalice nad Svitavou do Boskovic a dále do Velkých Opatovic [dochází k omezení spojů](https://ohlasy.info/clanky/2022/10/vlaky-boskovice.html).

Město připravuje [úsporná opatření](https://ohlasy.info/clanky/2022/10/zastupitelstvo-a-rada.html) v oblasti veřejného osvětlení.

Ještě letos má proběhnout [rekonstrukce hřiště](https://ohlasy.info/clanky/2022/10/zastupitelstvo-a-rada.html) u takzvané školičky u lázní.

Za 800 tisíc korun dojde k vybudování [nového chodníku z Mladkova](https://ohlasy.info/clanky/2022/10/zastupitelstvo-a-rada.html) do Skalice nad Svitavou.

[Veletrh vzdělávání](https://boskovice.cz/ii-veletrh-vzdelavani-potvrdil-ze-je-o-nej-zajem/d-44997) v sokolovně navštívilo více než 700 studentů.

Tématem městského [kalendáře na příští rok](https://ohlasy.info/clanky/2022/10/zastupitelstvo-a-rada.html) budou Boskovice v obrazech malířů.

Boskovický [zpravodaj uspěl](https://ohlasy.info/clanky/2022/10/zastupitelstvo-a-rada.html) v soutěži radničních periodik.

Jako první z kandidátů na prezidenta navštívila Boskovice [Danuše Nerudová](https://ohlasy.info/clanky/2022/10/danuse-nerudova.html).

Ve Velkých Opatovicích si [připomněli sochaře Karla Otáhala](https://ohlasy.info/clanky/2022/09/opatovice-otahal.html).