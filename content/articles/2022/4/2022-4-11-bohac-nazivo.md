---
title: Ohlasy naživo s Vojtěchem Boháčem (Voxpot)
cover-photo: https://i.ohlasy.info/i/78a7dd94.jpg
perex: Zvláštním hostem Ohlasů naživo byl ve středu 6. dubna reportér Voxpotu Vojtěch Boháč, který pokrýval první týdny válečné dění na Ukrajině – a hned druhý den po besedě v boskovickém Prostoru se tam opět vracel.
author: Tomáš Trumpeš
category: podcast
---

*Zvláštním hostem Ohlasů naživo byl ve středu 6. dubna reportér Voxpotu Vojtěch Boháč, který pokrýval první týdny válečné dění na Ukrajině – a hned druhý den po besedě v boskovickém Prostoru se tam opět vracel. Úvodní rozhovor nabízíme ve zvukovém záznamu, najdete ho také v podcastových aplikacích.*

{% spotify_episode id="3xg1Fi0uVER3MObwtD6y0L" /%}

Vojtěch Boháč odjel na Ukrajinu ještě před ruskou invazí, protože byl přesvědčený, že k ní dojde. Navzdory novinářskému označení se stal [terčem ostré ruské palby](https://www.voxpot.cz/zaciname-to-tu-cistit-od-tech-fasistu-tech-hovad-reportaz-z-nestabilni-fronty-mezi-okupanty-a-obranci-ukrajiny/). 

V Boskovicích kromě diskuse představil také krátký dokument Voxpotu [Kyjev: Příprava na obléhání](https://www.voxpot.cz/kolik-ruskych-vojaku-prijde-tolika-pohnojime-nasi-zemi-rikaji-obranci-kyjeva/). Ten zachycuje právě první dva týdny invaze očima reportérů Voxpotu, kteří je trávili v Kyjevě a sledovali lidi prchající před ruskými raketami, boje v okolí hlavního města i přípravu na to, že by válka mohla dojít až do samotné metropole.

V úvodním rozhovoru jsme se ptali na začátek války, fungování novinářů v Kyjevě, na brutální válečné zločiny páchané ruskou armádou na civilistech, na další vývoj války a také na diskusi o budoucnosti Ruska a povaze ruské společnosti, což je téma, do kterého se Vojtěch Boháč v předchozích dnech [na domácí novinářské scéně zapojil](https://www.voxpot.cz/stydis-se-psat-o-podradnych-genech-vytahni-zemepis-za-ruskou-tyranii-ale-zima-nemuze/).

Setkání s Vojtěchem Boháčem proběhlo díky spolupráci s letovickým spolkem Paleta, děkujeme především [Draze Kráčmarové](https://ohlasy.info/clanky/2016/08/rozhovor-kracmarova.html), která akci vymyslela, iniciovala a domluvila. Výtěžek z dobrovolného vstupného ve výši 3 tisíce korun byl věnován na činnost Voxpotu, o jehož fungování jsme na závěr rozhovoru také mluvili.