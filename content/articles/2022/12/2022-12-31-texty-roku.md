---
title: Ohlasy roku 2022 pohledem čtenářského zájmu
cover-photo: https://i.ohlasy.info/i/d044a43a.jpg
perex: Končící rok 2022 vybízí opět k tomu, abychom si jej připomněli také pohledem do statistik čtenosti našeho webu. Jaké události a témata vás čtenáře v roce 2022 nejvíc zajímaly?
author: Tomáš Trumpeš
category: zpravodajství
---

*Končící rok 2022 vybízí opět k tomu, abychom si jej připomněli také pohledem do statistik čtenosti našeho webu. Jaké události a témata vás čtenáře v roce 2022 nejvíc zajímaly? Stanovit hlavní téma je tentokrát jednoduché – byly to nepřekvapivě komunální a senátní volby. Ale táhla i jiná témata.*

{% photo src="https://i.ohlasy.info/i/d044a43a.jpg" caption="Letošní nejlajkovanější fotka na FB Ohlasů je ze slavnostního provedení Smetanovy Mé vlasti u příležitosti 800. výročí od první zmínky o Boskovicích." author="Tomáš Trumpeš" width=2048 height=1536 /%}

O dominanci volebního tématu asi nejlépe vypovídá, že v první desítce nejčtenějších článků jsou letošní volby zastoupeny hned šestkrát. Dvě zastoupení má Boskovická spojka, jedno festival Raveyard a poslední připadá reportu z radnice, ke kterému nejspíš přitáhly pozornost informace o ubytování ukrajinských válečných uprchlíků ve městě.

Pokud bychom sledovali témata za první desítkou, zjistili bychom velký zájem také o [příběh Jiřího Rožka](https://ohlasy.info/clanky/2022/02/pribeh-jiriho-rozka.html), [vypnutí diskuse pod facebookovým profilem města](https://ohlasy.info/clanky/2022/03/informace-bez-komunikace.html), tématiku [sexuálního obtěžování](https://ohlasy.info/clanky/2022/01/rozhovor-kopecka.html), [BozaCon](https://ohlasy.info/clanky/2022/02/bozacon.html), [soudní dohru boskovické solární elektrárny](https://ohlasy.info/clanky/2022/04/solarni-odvolani.html) a [sečení trávníků ve městě](https://ohlasy.info/clanky/2022/07/zelena-perina-sece.html).

Z našich seriálů byl tedy jednoznačně nejúspěšnější díl o komunistickém útlaku vůči rodině veterináře Jiřího Rožka, dále [táhlý hřbet Faberka](https://ohlasy.info/clanky/2022/05/faberka.html) mezi Skalicí a Jabloňany, článek o [odsunu židovských obyvatel města](https://ohlasy.info/clanky/2022/03/odsun.html), text o [ukrajinské grafice a výslovnosti](https://ohlasy.info/clanky/2022/05/ukrajinska-grafika.html) a také představení [hrobníka Jana Soukala](https://ohlasy.info/clanky/2022/05/jan-soukal.html), který se stará o židovský hřbitov.

Nejúspěšnější komentář roku napsal Hynek Skořepa, který si kladl otázku, jestli opravdu [potřebujeme Boskovickou spojku](https://ohlasy.info/clanky/2022/04/potrebujeme-spojku.html).

Vedle článků samotných ale musíme zmínit, že letos jste projevili také velký zájem o volební videorozhovory, nejvíce o [rozhovor s lídryní Změny22 Janou Syrovátkovou](https://www.youtube.com/watch?v=TQ-ba6GfdD8), která se stala novou starostkou. Potěšil nás obrovský zájem o [předvolební debatu s kandidáty na starost(k)u](https://www.youtube.com/watch?v=KwIXt-nOF6w).

Na konci roku jsme se také s větší intenzitou vrhli do natáčení podcastu. Nejposlouchanější díl jsme ale pořídili už v létě a je to [povídání s Tomášem Znamenáčkem o jeho putování přes Pyreneje](https://ohlasy.info/clanky/2022/08/pyreneje-nazivo.html).

### Prvních deset textů

Na špici čtenářského zájmu se letos dostal text, ve kterém jsme v září publikovali výsledek voleb. Na druhém místě je článek, ve kterém jsme v srpnu po zveřejnění statistickým úřadem oznámili zveřejnění kandidátních listin v Boskovicích a na třetím místě je text, který představil v té době známé kandidáty na senátora. A na čtvrtém místě skončila povolební informace o ustavení nové koalice.

Politika se do první desítky dostala ještě článkem o uskupení Změna22 a oznámením o počtu kandidátek ve městě.

Boskovickou spojku zastupuje zmíněný komentář Hynka Skořepy a také zpravodajský text o novinkách v přípravě projektu, které oznámila forma Kordis.

Do první desítky se letos probojoval jen jeden rozhovor, a to s pořadateli festivalu Raveyard. Tématika uprchlíků se pak postarala o nadstandardní zájem o report Z radnice.

Žebříček nejčtenějších textů za rok 2021 vypadá tedy takto:

1. [Výsledky voleb](https://ohlasy.info/clanky/2022/09/vysledky-voleb.html)
2. [Zveřejnění kandidátek](https://ohlasy.info/clanky/2022/08/zverejneni-kandidatek.html)
3. [Senátoři](https://ohlasy.info/clanky/2022/06/senatori.html)
4. [Nová koalice](https://ohlasy.info/clanky/2022/09/nova-koalice.html)
5. [Potřebujeme spojku](https://ohlasy.info/clanky/2022/04/potrebujeme-spojku.html)?
6. [Změna22](https://ohlasy.info/clanky/2022/05/zmena22.html)
7. [Deset kandidátek](https://ohlasy.info/clanky/2022/07/deset-kandidatek.html)
8. [Rozhovor Raveyard](https://ohlasy.info/clanky/2022/07/rozhovor-raveyard.html)
9. [Boskovická spojka](https://ohlasy.info/clanky/2022/03/spojka.html)
10. [Report Z radnice](https://ohlasy.info/clanky/2022/03/z-radnice-3.html)

Kromě celkového pořadí je také zajímavé podívat se na to, co vás zajímalo postupně během roku.

### Leden

Nejčtenějším lednovým článkem je [rozhovor Nikol Halamáskové s doktorandkou olomoucké univerzity Markétou Kopeckou](https://ohlasy.info/clanky/2022/01/rozhovor-kopecka.html) o sexuálním obtěžování. Dále je to [report Z radnice](https://ohlasy.info/clanky/2022/01/z-radnice.html), ve kterém jsme oznámili konec Zdeňka Fránka jako městského architekta, informace o přímém spojení do Brna a umístění sportovní haly. Velký zájem byl i o [článek věnovaný úvahám o vzniku supermarketu v Červené zahradě](https://ohlasy.info/clanky/2022/01/supermarket-cervenka.html).

### Únor

Z únorových textů zaujal nejvíc seriál Každý má svůj příběh spolupracovníka Paměti národa Ladislava Oujeského, konkrétně díl [o Jiřím Rožkovi](https://ohlasy.info/clanky/2022/02/pribeh-jiriho-rozka.html). Následoval [rozhovor o BozaConu](https://ohlasy.info/clanky/2022/02/bozacon.html) s Tomášem Liznou a Barborou Bolomskou z KZMB a článek o [kritice návrhu sportovní haly](https://ohlasy.info/clanky/2022/02/kritika-haly.html).

### Březen

V březnu jsme zveřejnili dva výrazné zpravodajské texty, které uspěly v celoročním srovnání. První byly [informace o Boskovické spojce](https://ohlasy.info/clanky/2022/03/spojka.html), druhé informace [Z radnice o ubytování uprchlíků](https://ohlasy.info/clanky/2022/03/z-radnice-3.html). Třetím nejúspěšnějším textem je [komentář reagující na vypnutí facebookové diskuse pod profilem města](https://ohlasy.info/clanky/2022/03/informace-bez-komunikace.html).

### Duben

Dubnovým lídrem se stal [komentář Hynka Skořepy k Boskovické spojce](https://ohlasy.info/clanky/2022/04/potrebujeme-spojku.html). Následují informace o [soudních dopadech podvodů okolo boskovické solární elektrárny](https://ohlasy.info/clanky/2022/04/solarni-odvolani.html) a článek o tom, [jak Boskovice pomáhají ukrajinským uprchlíkům](https://ohlasy.info/clanky/2022/04/pomoc-ukrajine.html).

### Květen

V květnu jsme začali představovat hlavní subjekty kandidující v komunálních volbách a čtenářský zájem předznamenal i volební výsledky, což jsme ale tehdy samozřejmě netušili. Postupně se tedy seřadily texty o uskupeních [Změna22](https://ohlasy.info/clanky/2022/05/zmena22.html), [Naše Boskovice](https://ohlasy.info/clanky/2022/05/nase-boskovice.html) a [SPOLU](https://ohlasy.info/clanky/2022/05/spolu.html).

### Červen

Nejčtenějším červnovým textem je představení v té době známých [kandidátů do Senátu](https://ohlasy.info/clanky/2022/06/senatori.html). A následuje představení dalších stran: [STANu](https://ohlasy.info/clanky/2022/06/stan.html) a [ČSSD](https://ohlasy.info/clanky/2022/06/cssd.html).

### Červenec

Červenci dominovala informace o [deseti kandidujících subjektech](https://ohlasy.info/clanky/2022/07/deset-kandidatek.html) ve městě a hned za ní následuje [rozhovor s pořadateli festivalu Raveyard](https://ohlasy.info/clanky/2022/07/rozhovor-raveyard.html). Na třetí místo se vyšvihla [reakce Zelené peřiny na způsob městských sečí](https://ohlasy.info/clanky/2022/07/zelena-perina-sece.html) v horkých letních měsících.

### Srpen

V srpnu si první místo zabraly informace o [podrobném zveřejnění boskovických kandidátních listin](https://ohlasy.info/clanky/2022/08/zverejneni-kandidatek.html) pro komunální volby. Druhé byly další [informace o kandidujících senátorech](https://ohlasy.info/clanky/2022/08/senatori.html) a o [prohraných soudech města kvůli krácené dotaci Centra polytechnické výchovy](https://ohlasy.info/clanky/2022/08/soudy-cpv.html).

### Září

Volební září je ve čtenářském zájmu jednoznačné: první [výsledky voleb](https://ohlasy.info/clanky/2022/09/vysledky-voleb.html), druhá [informace o vytvoření koalice](https://ohlasy.info/clanky/2022/09/nova-koalice.html) a třetí první [povolební komentář](https://ohlasy.info/clanky/2022/09/koalice-komentar.html) k jejímu ustavení.

### Říjen

V říjnu se nejvíc četl [rozhovor s nastupujícím vedením města](https://ohlasy.info/clanky/2022/10/rozhovor-syrovatkova-holik.html) – starostkou Janou Syrovátkovou a prvním místostarostou Lukášem Holíkem. Na druhém místě skončila [omluva Ohlasů](https://ohlasy.info/clanky/2022/10/omluva.html) za pochybení v informacích o přepočítávání hlasů a na třetím komentář Lukáše Pokorného [Na obranu dráhy](https://ohlasy.info/clanky/2022/10/obrana-drahy.html).

### Listopad

Z listopadových textů nejvíce zaujal [rozhovor Martiny Vaškové s provozovatelkou jógového studia Petrou Paděrovou](https://ohlasy.info/clanky/2022/11/rozhovor-paderova.html). Následuje zpravodajský text [o snaze bytového domu přejít na vytápění tepelným čerpadlem](https://ohlasy.info/clanky/2022/11/tepelne-cerpadlo.html) a informace [Z radnice](https://ohlasy.info/clanky/2022/11/z-rady-2.html).

### Prosinec

V prosinci se prosadilo naše nové podcastové úsilí. Na prvním místě je díl [s podnikatelem Igorem Láníkem](https://ohlasy.info/clanky/2022/12/rozhovor-lanik.html), na třetím místě s mladým politikem z ODS [Martinem Staňkem](https://ohlasy.info/clanky/2022/12/rozhovor-stanek.html). Mezi ně se na druhé místo prosadila [anketa s opozicí k městskému rozpočtu](https://ohlasy.info/clanky/2022/12/anketa-rozpocet.html) na příští rok.

### Rok v Ohlasech

Pro Ohlasy byl letošní volební rok samozřejmě velmi náročný, komunální volby jsou taková naše olympiáda. Vzhledem k vynaloženému úsilí nás velmi těší, že zájem o naši práci byl velký. Děkujeme! Přispět na Ohlasy můžete na [ohlasy.info/darujte](https://ohlasy.info/darujte).