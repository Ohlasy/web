---
title: Zpravodajský přehled za duben
cover-photo: https://i.ohlasy.info/i/58d810b7.jpeg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v dubnu na Boskovicku událo.*

{% photo src="https://i.ohlasy.info/i/58d810b7.jpeg" caption="Z oslav výročí souborů Velen a Borověnka" author="Jaroslav Parma" %}

[Městská rada](https://ohlasy.info/clanky/2022/04/bez-diskuze.html) a posléze i [zastupitelstvo](https://ohlasy.info/clanky/2022/05/zastupitelstvo.html) se zabývaly diskusí pod příspěvky na facebookovém profilu města. Diskuse zůstává vypnutá.

[Pokračují jednání s Jihomoravským krajem](https://ohlasy.info/clanky/2022/04/z-radnice.html) o převzetí boskovické nemocnice.

Boskovice získaly [cenu Historické město roku 2021 za nejlepší využití peněz na obnovu památek z programu ministerstva kultury](https://ohlasy.info/clanky/2022/04/historicke-mesto.html).

Válečných uprchlíků v Boskovicích přibývá, [občané se jim snaží pomáhat](https://ohlasy.info/clanky/2022/04/pomoc-ukrajine.html).

Po několika odkladech [městská rada spustila výběr projektanta sportovní haly](https://ohlasy.info/clanky/2022/04/z-radnice.html) v Červené zahradě podle návrhu AV atelieru.

Radní [neumožnili pokračování letní zahrádky](https://ohlasy.info/clanky/2022/04/z-radnice.html) restaurace U Rabína nad masnými krámy v židovské čtvrti.

Na zastupitelstvu přes doporučení rady [neprošla směna pozemků](https://ohlasy.info/clanky/2022/05/zastupitelstvo.html), která by znamenala, že se město zbaví velké části lesa.

Zastupitelé schválili [druhé letošní rozpočtové opatření](https://ohlasy.info/clanky/2022/05/zastupitelstvo.html). Odhad příjmů se zvedl o cca 17,5 milionu korun, výdaje asi o 9 milionů. 

Dobíhá lhůta podávání připomínek jednotlivých účastníků řízení [stavby okružní křižovatky u pošty](https://ohlasy.info/clanky/2022/05/zastupitelstvo.html).

Odvolací soud [potvrdil tresty za podvod](https://ohlasy.info/clanky/2022/04/solarni-odvolani.html) s boskovickou solární elektrárnou.

Výběrové řízení na firmu, která se bude starat o odpadové hospodářství,[ se prodloužilo](https://ohlasy.info/clanky/2022/04/z-radnice.html).

Byl slavnostně [zahájen prodej regionálních produktů](https://boskovice.cz/certifikaty-boskovicko-sobe-pro-letosni-rok-udeleny/d-44036) na informačním centru a také byly předány certifikáty značky místních výrobků a služeb Boskovicko sobě.

[Velkoplošné opravy chodníků](https://ohlasy.info/clanky/2022/04/z-radnice.html) budou letos probíhat na ulici Bedřicha Smetany, na Gagarinově, na Sokolské, na Mánesově, na ulici Svatopluka Čecha a opraveno bude také schodiště před bytovými domy číslo 50, 46 a 48 na Hybešově ulici.

Radní [schválili dotace](https://ohlasy.info/clanky/2022/04/z-radnice.html) pro katolickou i evangelickou církev, pro fotbalisty a zahrádkáře. Více peněz [dostanou festivaly](https://ohlasy.info/clanky/2022/05/zastupitelstvo.html) Boskovice a Concentus Moraviae.

Zastupitelé dále schválili [rozdělení prostředků v rámci dotace pro domy, které nejsou prohlášeny památkami](https://ohlasy.info/clanky/2022/05/zastupitelstvo.html), ale stojí v památkové zóně.

Rada zaujala nový postoj k [výjimkám z vyhlášky o nočním klidu](https://ohlasy.info/clanky/2022/04/z-radnice.html).

[Nábytek Idyla](https://ohlasy.info/clanky/2022/04/z-radnice.html) nakonec na ulici Kapitána Jaroše pokračuje.

Folklorní soubory [Velen a Borověnka slavily výročí](https://boskovice.cz/velen-a-borovenka-slavily/d-44034).

Také v Boskovicích a okolí [proběhl letošní jarní úklid](https://boskovice.cz/velky-jarni-uklid-v-boskovicich-a-okoli-je-za-nami/d-43812) v rámci celorepublikové akce Ukliďme Česko.

Zemřel bývalý ředitel hudební školy v Boskovicích [František Hlaváček](https://boskovice.cz/zemrel-frantisek-hlavacek/d-44012).