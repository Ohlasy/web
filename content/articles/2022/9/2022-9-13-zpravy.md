---
title: Zpravodajský přehled za srpen
author: Tomáš Trumpeš
cover-photo: https://i.ohlasy.info/i/d52ac6c0.jpg
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v srpnu na Boskovicku událo.*

{% photo src="https://i.ohlasy.info/i/d52ac6c0.jpg" caption="Dokončena a slavnostně otevřena byla Sudická škola" author="Tomáš Znamenáček" /%}

Boskovice slavily 800 let od první písemné zmínky. Ostravská filharmonie zahrála v letním kině Smetanovu Mou vlast.

Byly zveřejněny [podrobné kandidátky do komunálních voleb](https://ohlasy.info/clanky/2022/08/zverejneni-kandidatek.html). Kompletní je i [sestava senátorů](https://ohlasy.info/clanky/2022/08/senatori.html).

Ohlasy natočily [předvolební videorozhovory](https://volby.ohlasy.info/) s lídry boskovických politických uskupení.

Pro veřejnost byl [otevřen podzámecký park](https://boskovice.cz/od-1-9-2022-je-verejnosti-zpristupnen-podzamecky-park/d-44785).

Město [řeší nákup energií](https://ohlasy.info/clanky/2022/09/z-radnice.html) na příští rok, ale na trhu nebyly k dispozici žádné nabídky.

[Přepracovává se projekt knihovny](https://ohlasy.info/clanky/2022/09/z-radnice.html) a bude se čekat, jak dopadne dotace ministerstva kultury.

V participativním rozpočtu soutěží [pouze dva projekty](https://boskovice.pincity.cz/participativni-rozpocet/2022).

Skatepark v Červené zahradě [nakonec nebude](https://ohlasy.info/clanky/2022/09/z-radnice.html), řeší se znovu místo v Doubravách.

Rada [doporučila zastupitelům udělit čestné občanství](https://ohlasy.info/clanky/2022/09/z-radnice.html) Olze Oldřichové, Josefu Koudelkovi a Čestmíru Huňátovi.

V jedné z kotelen město pořídí namísto plynových kotlů [dva kotle na štěpku](https://ohlasy.info/clanky/2022/09/z-radnice.html).

Bude [rekonstruována autobusová zastávka](https://ohlasy.info/clanky/2022/09/z-radnice.html) za Lasákovým mlýnem.

Opravy se [dočká také kříž](https://ohlasy.info/clanky/2022/09/z-radnice.html) u zvonice v Bačově.

Vedení města [představilo obyvatelům lokality v Zahradách](https://boskovice.cz/obcane-diskutovali-o-zjednosmerneni-provozu/d-44697) návrh na zjednosměrnění ulic. Nyní dostali dotazník, ve kterém se k návrhu vyjádří.

V letošním roce se nakonec [nepočítá s pořízením a zbudováním nafukovací sportovní haly](https://ohlasy.info/clanky/2022/09/z-radnice.html) nad částí tenisových kurtů.

Byla dokončena [rekonstrukce části Lidické ulice](https://ohlasy.info/clanky/2022/09/z-radnice.html) před mateřskou školou.