---
title: Zpravodajský přehled za červen
cover-photo: https://i.imgur.com/jDvtE7j.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červnu na Boskovicku událo.*

{% photo src="https://i.imgur.com/jDvtE7j.jpg" caption="Knihkupectví Oujeských" author="Monika Šindelková" /%}

Další strany zahajují kampaně do voleb. V Boskovicích se přidala [ČSSD](https://ohlasy.info/clanky/2022/06/cssd.html) a [STAN](https://ohlasy.info/clanky/2022/06/stan.html).

Kromě toho oznámilo kandidaturu [pět uchazečů o senátorský post](https://ohlasy.info/clanky/2022/06/senatori.html) z významnějších politických stran.

Od září by měl být [otevřen podzámecký park](https://ohlasy.info/clanky/2022/06/z-radnice-2.html). Město se dohodlo s majiteli.

Město představilo [příští podobu parku u skleníku](https://boskovice.cz/jak-by-mohl-vypadat-park-u-skleniku/d-44396).

Napoprvé se [nepodařilo vybrat projektanta](https://ohlasy.info/clanky/2022/06/z-radnice-2.html) sportovní haly.

Město od příštího roku přistoupí k [poměrně výraznému omezení kapacity](https://ohlasy.info/clanky/2022/06/z-radnice-2.html) domova pro seniory.

[Otevřen byl soukromý domov pro seniory](https://boskovice.cz/novy-domov-pro-seniory-je-jiz-v-provozu/d-44390), velká většina z kapacity 140 míst bude určena pro klienty s Alzheimerovou chorobou.

Byla [pokřtěna ArchiMapa Boskovic](https://ohlasy.info/clanky/2022/06/beseda-archimapa.html).

Po letech je otevřena památkově chráněná kontribuční sýpka na ulici Sadová. Je zde [Knihařství Oujeských](https://boskovice.cz/kniharstvi-oujeskych-hlasi-otevreno/d-44251).

V Hrádkově bylo otevřeno [nové komunitní centrum](https://boskovice.cz/v-hradkove-bylo-otevreno-nove-komunitni-centrum/d-44374).

Na Vyhlídce je [nové hřiště](https://boskovice.cz/nove-hriste-v-boskovicich-je-urceno-pro-deti-i-dospele/d-44259) pro děti i dospělé.

Začala [oprava Švermovy ulice](https://ohlasy.info/clanky/2022/06/z-radnice-2.html).

[Zastupitelé souhlasili](https://ohlasy.info/clanky/2022/06/zastupitelstvo.html), aby město pokračovalo v úsilí získat objekt hasičů na ulici Svatopluka Čecha. Měla by zde vzniknout mateřská škola. O kapacitě školek zastupitelé podrobněji diskutovali.

Tématem předposledního zastupitelstva před volbami byla rovněž [rekonstrukce SVČ a vybudování provizorního skateparku](https://ohlasy.info/clanky/2022/06/zastupitelstvo.html).

O 1,4 milionu korun se [navyšují výdaje na vybudování nafukovací haly](https://ohlasy.info/clanky/2022/06/zastupitelstvo.html) na tenisových kurtech, ta má nakonec přijít na necelých 5,5 milionu korun.

Na sídlišti na Bílkově jsou nové trampolíny za 300 tisíc korun.

Začala se připravovat [rekonstrukce hřiště u takzvané školičky](https://boskovice.cz/zacina-realizace-vitezneho-projektu-paro/d-44477). Jedná se o vítězný projekt loňského participativního rozpočtu.

Město [uvažuje o zjednosměrnění ulic](https://ohlasy.info/clanky/2022/06/z-radnice-2.html) v Zahradách.

Oprava mostu u Šmelcovny [nakonec vyjde asi na 18 milionů korun](https://ohlasy.info/clanky/2022/06/z-radnice-2.html).

Město [uzavřelo své hospodaření za loňský rok](https://ohlasy.info/clanky/2022/06/zastupitelstvo.html). Skutečné příjmy byly přes 396 milionů korun a skutečné celkové výdaje přes 369 milionů korun.

Rekonstrukcí prošla [školní zahrada na Sušilově](https://boskovice.cz/skolni-zahrada-zs-susilova-prosla-celkovou-rekonstrukci/d-44330).

Na Sudickou školu se [vybralo skoro 900 tisíc korun](https://www.donio.cz/sudicka-skola). Sbírku uzavřel benefiční koncert Ivy Bittové.

V muzeu byla zahájena [výstava ke 140 letům Minervy](https://boskovice.cz/muzeum-si-pripomina-140-let-minervy/d-44427).

Boskovice hostily [superfinále v malé kopané](https://boskovice.cz/boskovice-hostily-superfinale-v-male-kopane/d-44433).

Festival Boskovice [připravuje jubilejní 30. ročník](https://ohlasy.info/clanky/2022/06/rozhovor-cerna.html).
