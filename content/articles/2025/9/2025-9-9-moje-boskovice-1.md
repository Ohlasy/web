---
title: "Moje Boskovice: Pavlína Vítková a Petr Ondráček"
cover-photo: https://i.ohlasy.info/i/de9ee5fd.jpg
author: Tomáš Trumpeš
category: seriály
---

*Seriál Moje Boskovice vychází z fotovýzvy, kterou vyhlásil festival Boskovice ve spolupráci s našimi novinami a Kulturními zařízeními města Boskovice. Výsledkem je soubor snímků, ve kterých především místní fotografové a fotografky zachycují svá oblíbená i neoblíbená místa ve městě a také to, na co jsou jako občané hrdí. Výzva pokračuje dál, takže pokud se chcete zapojit, posílejte fotky a komentáře k nim na mail <ohlasy@ohlasy.info>. Dnes publikujeme snímky a postřehy Pavlíny Vítkové a Petra Ondráčka.*

### Pavlína Vítková

{% photo src="https://i.ohlasy.info/i/de9ee5fd.jpg" width=8160 height=6120 /%}

**ANO:** Zahrádka kavárny KaKaBu – Antonína Trapla. Místo, které má svou starosvětskou atmosféru, je obklopené zelení, a které láká pokaždé, když jdu kolem.

{% photo src="https://i.ohlasy.info/i/46bbe1c9.jpg" width=3060 height=4080 /%}

**NE:** Ulička pod kostelem. Bylo by fajn uličku vylíčit a doplnit barevnými motivy.

{% photo src="https://i.ohlasy.info/i/f7f27803.jpg" width=6628 height=5005 /%}

**HRDOST:** Synagoga – Antonína Trapla. Synagoga (kromě toho, že má uvnitř opravdu skvostnou dekorativní výmalbu kleneb a stěn) reprezentuje minulost Boskovic, která neodmyslitelně k městu patří a je třeba si ji připomínat.

### Petr Ondráček

{% photo src="https://i.ohlasy.info/i/c7da4df4.jpg" width=3024 height=4032 /%}

**ANO:** Zdánlivě obyčejné místo, které ale v létě v určitou podvečerní dobu, a když tam zrovna neparkují dvě auta jako dnes, má atmosféru, skoro jako kdybych se přesunul do Provence.

{% photo src="https://i.ohlasy.info/i/9d54bf22.jpg" width=4032 height=3024 /%}

**NE:** Co by v každém jiném městě dali za to, mít tam stavbu od Jurkoviče – [my ji máme](https://ohlasy.info/clanky/2024/02/jurkovicova-elektrarna.html) a takto vypadá… Zejména ze strany jejího vlastníka (Minerva a.s.) dostala stavba docela „sodu“ vestavěním garážových vrat.

{% photo src="https://i.ohlasy.info/i/0f46b087.jpg" width=4032 height=3024 /%}

**HRDOST:** Přesný opak předchozí fotky – jedna z nejikoničtějších budov ve městě je [poměrně autenticky rekonstruována](https://ohlasy.info/clanky/2024/12/janeckova-vila.html) – po dokončení ji budou moci obdivovat i další generace.