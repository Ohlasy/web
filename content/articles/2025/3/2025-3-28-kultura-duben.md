---
title: Kulturní výběr na duben s Ludmilou Čerbákovou
cover-photo: https://i.ohlasy.info/i/b9d5c05a.jpg
author: Tomáš Trumpeš
category: podcast
tags: kultura
---

*V kulturním podcastu každý měsíc shrnujeme to nejzajímavější z boskovické kultury a také si zveme inspirativní hosty, kteří tyto akce pořádají. K rozhovoru jsme tentokrát pozvali dramaturgyni a producentku koncertního cyklu Amplitudy Ludmilu Čerbákovou. Amplitudy probíhají v Prostoru a dubnové pokračování bude poměrně speciální. Součástí podcastu jsou i pozvánky na vybrané dubnové akce, ty si zde můžete také přečíst.*

{% podcast_player file="2025/podcast/ludmila.mp3" /%}

### Listování: Historky z Tinderu 2

Listvání je zpátky na Tinderu\! Protože je tam stále Lucie Macháčková, která napsala životní pokračování svých Historek z Tinderu. Další díl Listování, které formou scénické čtení vždy představuje konkrétní knihu, se koná v pátek 11\. dubna od 18.30 v zámeckém skleníku.

### Ochotnické divadlo Boskovice: Ať žije premiér\!

Na neděli 13\. dubna si Ochotnické divadlo Boskovice připravilo premiéru představení Ať žije premiér\! Premiér má problém. Novinářka vypátrala, že si pořídil honosné sídlo za sto milionů korun, a on teď musí věrohodně vysvětlit, kde na své bydlení vzal tolik peněz. A kolem premiéra a jeho lidí se začíná stahovat smyčka. Co bude dál, přijďte zjistit v neděli 13\. dubna v 19 hodin do sokolovny na premiéru anebo ve středu 16\. dubna v 19 hodin tamtéž na první reprízu.

### Divadlo Feste: Falešní přátelé obyčejných lidí

Do Prostoru se opět vrací brněnské divadlo Feste. Tentokrát s pozoruhodnou inscenací Falešní přátelé obyčejných lidí, která vychází z eseje rakouského politického novináře a spisovatele Roberta Misika a táže se po příčině současného úspěchu pravicového populismu. Představení se koná v pondělí 28\. dubna od 19 hodin.

### Lukáš Šnábel Quartet

Koncertní cyklus Jazz and Blues pokračuje ve středu 2\. dubna od 19 hodin koncertem uskupení Lukáš Šnábel Quartet. Jedná se o projekt spojující moderní autorskou tvorbu s kvalitní jazzovou interpretací. Kompozice inspirované tvorbou předních jazzových umělců s přesahem do současného jazzu jsou charakteristickým rysem samotného autora, kterému byla udělena cena SOZA za autorskou tvorbu. 

### Bass Ambush \#2 w/ Bea

V pátek 4\. dubna se konají dvě hudební akce různých žánrů. Pokud chcete na party, přijďte ve 21 hodin do Prostoru na Bass Ambush, kam si organizátoři tentokrát pozvali DJku Beu, dvojnásobnou vítězku Bass Awards v kategorii nejlepší DJka roku. 

### Karlovy hračky

Pokud budete mít náladu spíš na bluesrock, stavte se do sýpky na koncert kapely Karlovy hračky\! Kapela, která si tvoří zejména vlastní hudbu, začne hrát v pátek 4\. dubna od 19:30. 

### Amplitudy \#15: fvck\_kvlt & ivy z

Ve stejný den, tedy v sobotu 5\. dubna, se v komunitním centru Prostor bude konat další koncert z cyklu Amplitudy, zahrají a zazpívají, popřípadě zarapují fvck\_kvlt & ivy z. Kapely i cyklus Amplitudy v tomto dílu podcastu blíže představí už za chvíli Lída Čerbáková.

### Spirituál Kvartet, sokolovna

Spirituál kvartet je skupina přímo navazující na legendární československou folkovou kapelu Spirituál kvintet. Kontinuitu s tímto souborem, významně ovlivňujícím domácí hudební scénu více než šedesát let, zaručuje nejen návrat k původnímu historickému názvu, ale především účast Jiřího Holoubka a Veroniky Součkové, dlouholetých členů Spirituál kvintetu. Spirituál kvartet vystoupí v zámeckém skleníku v úterý 8\. dubna od 19 hodin.

### Eva Blažková & Ráchel Skleničková, flétna a klavír

A v úterý 8\. dubna můžete zavítat ještě na koncert flétnistky Evy Blažkové a klavíristky Ráchel Skleničkové. Koncert se koná v rámci 31\. ročníku festivalu DUN – Dni umění nevidomých. Akce proběhne v budově boskovického muzea.

### Jazz Jam \#18

Na dubnový jazz jam do Prostoru přijala pozvání zkušená houslistka Aneta Wirth známá například z kapely Django Jet nebo z tria Ornis, kde hraje po boku kytaristy Maxe Wittmanna a kontrabasisty Petra Kellera. Akce se koná ve čtvrtek 17\. dubna od 19 hodin.

### Slavnostní koncert k 80\. výročí ukončení druhé světové války

Oslavy 80\. výročí ukončení druhé světové války zahájí v neděli 27\. dubna od 19 hodin v sokolovně slavnostní koncert Symfonického orchestru města Boskovice. Ten v programu doplní ještě pěvecký sbor Bozky a Vachův sbor moravských učitelek. Koncert bude složen převážně ze skladeb Bedřicha Smetany a Antonína Dvořáka.

### Dva světy: Kyanotypie I

V Prostoru vzniká další velmi zajímavý cyklus s názvem Dva světy, tentokrát se bude týkat výtvarného umění. Gabriela Sauer Kolčavová, fotografka, lektorka a umělkyně si připravila workshop kyanotypie, dodnes velmi oblíbené historické fotografické techniky známé svou sytou modrou barvou, takzvanou pruskou modří. První ze tří částí workshopu proběhne ve středu 16\. 4\. od 16 hodin. 

### Vendula Chalánková: Zvířátka a vyhynulá zvířátka

Vernisáž výstavy pohádkových ilustrací české umělkyně Venduly Chalánkové Zvířátka a vyhynulá zvířátka se koná v neděli 6\. dubna od 14 hodin ve venkovní galerii Pruh mezi mateřskou školou Komenského a penzionem pro seniory.

### Křesťanská kultura dnes: Michael Martínek

Dalším hostem České křesťanské akademie a jejího cyklu *Křesťanská kultura dnes* bude ve čtvrtek 10\. dubna kněz, salesián, teolog, vězeňský kaplan a pedagog Michael Martínek. Setkání začíná v 19 hodin na sýpce.

### Buchty čtou LIVE: Pocta parodii\!

[Podcastová série Radia Wave](https://wave.rozhlas.cz/buchty-ctou-9203140) o knihách, které všichni známe, ale málokdo je četl, živě. Zuzana Fuksová, Ivana Veselková a pedagog Stanislav Zajíček přiblíží dílka jako Párkaři nebo Babička po pitvě a další. Vhodné pro příznivce ironie, parodie a tzv. (ne)kvalitního humoru. 15\. dubna od 18 hodin v Prostoru. 

### Přehlídka krátkých studentských filmů na téma Sny

V Prostoru proběhne v neděli 13\. dubna od 17 hodin přehlídka krátkých studentských filmů na téma Sny. Filmy byly vytvořeny v rámci letošního festivalu studentské tvořivosti Salon na boskovickém gymnáziu. Úvodního slova se ujme pedagog Josef Pros.

### Dny evropského filmu

Filmovou přehlídkou, která divákům každoročně nabízí to nejlepší z evropské kinematografie za uplynulý rok, hostí od středy 9\. do neděle 13\. dubna kino Panorama. Letošní 32\. ročník Dnů evropského filmu nabídne boskovickým divákům kromě filmů z Nizozemska, Německa Francie a Čech i oblíbenou projekci Naslepo a Filmový kvíz zaměřený na evropský film.

### Velikonoční pohádka na sýpce

Velikonoční pohádka v podání Teátru Pavla Šmída a Vojty Vrtka je připravena na sobotu 12\. dubna od 16 hodin v sýpce.

### Pohádkové čtení s Alicí 

A v pondělí 14\. dubna v 17 hodin se koná další Pohádkové čtení s Alicí – tentokrát nazvané Dubnové pohádkové rámusení.

### Velikonoce v muzeu

V sobotu 12\. dubna se od 17 hodin koná v muzeu Vítání jara. Akce, ze které si odnesete si vlastnoručně vyrobenou kraslici, budete vyrábět a tvořit. Můžete si uplést vlastní pomlázku. Pro zájemce bude přichystaná velikonoční trasa s úkoly. No a v úterý 15\. dubna od 17 hodin proběhne v muzeu přednáška muzejního etnologa Petra Drastila na téma Velikonoc v tradiční lidové kultuře.
