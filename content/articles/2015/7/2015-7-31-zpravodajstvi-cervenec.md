---
title: "Zpravodajský přehled: červenec"
cover-photo: https://i.ohlasy.info/i/lzc5huw.jpg
category: zpravodajství
author: Tomáš Trumpeš
---

*Výběr nejdůležitější událostí minulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červenci na Boskovicku událo.*

V Boskovicích se konal 23. ročník festivalu pro židovskou čtvrť Boskovice 2015. K vrcholům festivalu patřilo představení Brundibár, které do Boskovic pozval [nový dramaturg divadelní sekce Jiří Honzírek](http://ohlasy.info/clanky/2015/07/rozhovor-jiri-honzirek.html). Ohlasy přinesly z festivalu [dvojitou reportáž](http://ohlasy.info/clanky/2015/07/festivalova-reportaz.html) a [obsáhlou fotogalerii](https://www.facebook.com/media/set/?set=a.852424381478345.1073741855.781692698551514&type=3#).

Velmi [kontroverzní rozhodnutí ve věci rekonstrukce Panského dvora](http://ohlasy.info/clanky/2015/07/pansky-dvur-bez-razitka.html) vydala boskovická úřednice pro výkon státní památkové péče. Navrhovanou rekonstrukci označila za nepřípustnou a postavila se tak proti stanovisku brněnských památkářů, kteří odvážnou dostavbu podpořili. O věci bude rozhodovat krajský úřad.

Boskovice, Kunštát a Letovice navštívil [premiér Bohuslav Sobotka](http://boskovice.cz/boskovice-navstivil-predseda-vlady-bohuslav-sobotka/d-26373/p1=1019). Dominantními tématy návštěvy byly nemocnice a R43.

Jsou prázdniny, rada nezasedá. O dovolené mohou politici přemýšlet, [co s dírou na Slovákově ulici](http://ohlasy.info/clanky/2015/07/co-se-slovakovou.html).

Digitální projekci zajistilo KZMB na letošní léto pro boskovické letní kino. Kromě toho přijeli na náměstí promítat Čadíci. Radek Pernica [soudí, že je to chyba](http://ohlasy.info/clanky/2015/07/letnak-versus-cadici.html).

Na zadní stěně letního kina by mohla v budoucnu fungovat [lezecká stěna](http://ohlasy.info/clanky/2015/06/rozhovor-lezecka-stena.html). Záměr podpořilo v petici 577 lidí, z toho více než 300 občanů Boskovic.

Ve skleníku byla zahájena letní výstava, která tentokrát představuje [dílo malíře Tomáše Císařovského](https://www.facebook.com/media/set/?set=a.856895411031242.1073741856.781692698551514&type=3#).

Boskovické hnutí ANO opustil již druhý expředseda – [Luděk Řehoř](http://ohlasy.info/clanky/2015/07/rehor-opustil-ano.html).

Od příštího roku budou Boskovice udělovat [Cenu města za přínos v oblasti kultury](http://zrcadlo.net/clanky/Boskovice-pristi-rok-udeli-Ceny-mesta-za-prinos-v-oblasti-kultury-1928/).

Česká televize [připravuje film o boskovickém rodákovi kardinálu Špidlíkovi](http://blanensky.denik.cz/zpravy_region/toci-film-o-boskovickem-rodakovi-kardinalu-spidlikovi-uvede-jej-ceska-televize-20150725.html). Natáčí ho Otakáro Maria Schmidt a Jana Kristina Studničková.

Na radnici zavlála moravská vlajka. [Je to fangličkářství?](http://ohlasy.info/clanky/2015/07/fanglickari.html)

Turistická sezóna je v plném proudu, v Kunštátě od příštího roku nebude návštěvníky lákat zámek, ale [Státní hrad a zámek Kunštát](http://ohlasy.info/clanky/2015/07/kunstatsky-zamek.html). 

Nezaměstnanost je [rekordně nízká](http://blanensky.denik.cz/zpravy_region/blanensko-praci-naslo-vice-lidi-20150709.html).

Rybáři se zlobí, že [nemohou bivakovat na Křetínce](http://blanensky.denik.cz/zpravy_region/kretinka-rybari-bojuji-za-bivaky-petice-nezabrala-stezuji-si-na-ministerstvu-20150729.html).

Černá Hora vystoupila ze Svazku vodovodů a kanalizací a dnes [stále neví, jak to bude mít s vodou](http://ohlasy.info/clanky/2015/07/cerna-hora-vystupuje-ze-svazku.html). 

Nedostatek pitné vody [řeší v Okrouhlé](http://zrcadlo.net/clanky/Okrouhla-vyresi-nedostatek-pitne-vody-postavi-novy-privadec-1977/).

K létu na Boskovicku, zdá se, patří také [agrosymboly](http://boskovice.cz/agrosymbol-u-skalice-nad-svitavou/d-26314/p1=1019).


