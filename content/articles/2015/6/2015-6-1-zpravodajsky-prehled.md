---
title: "Zpravodajský přehled: květen"
category: zpravodajství
cover-photo: https://i.ohlasy.info/i/zsffyp8.jpg
author: Tomáš Trumpeš
---

*Výběr nejdůležitější událostí minulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v květnu na Boskovicku událo.*

Boskovicemi proběhly [Boskovické běhy](https://scontent-fra3-1.xx.fbcdn.net/hphotos-xpt1/v/t1.0-9/11112465_822022301185220_4630577216559904631_n.jpg?oh=b4dcd668477c91c257fa528634f37909&oe=5606B9BF).

Konaly se oslavy [70. výročí konce 2. světové války](/clanky/2015/05/osvobozeni-boskovic.html). Na náměstí byl vystaven [model letounu Spitfire](https://www.facebook.com/media/set/?set=a.824252094295574.1073741846.781692698551514&type=3), v muzeu se koná výstava o letcích RAF z regionu.

Zdravé město Boskovice vyhlásilo anketu, ve které občané mohli vyjádřit, co podle nich ve městě chybí. Minimálně na základě internetového hlasování se zdá se, že Boskovice jsou městem lezců a skejťáků – všechny návrhy totiž [zválcoval skatepark a lezecká stěna](http://ankety.boskovice.cz/zdravemesto/).

Gymnazista Kateřina Látalová zvítězila v celostátním kole olympiády ve francouzštině. Kateřina francouzštinu studuje u profesorky Ivety Juřekové, [podle které se u ní snoubí výjimečný talent a výjimečná píle](/clanky/2015/05/vitezka-olympiady.html).

Krajský soudu zrušil zatím nepravomocně [licenci boskovické solární elektrárny AKAM](/clanky/2015/05/akam-bez-licence.html). Na konci května také vypršela lhůta, kterou město dalo vlastníkům elektrárny pro uhrazení dluhu na nájemném. Ten činí jen za loňský rok necelé dva miliony korun.

Boskovická opozice vydala stanovisko, ve kterém volá po dostavbě sportovní haly na Slovákově ulici. Směrem k současnému vedení města [zaznívá i hrozba žalobou](/clanky/2015/05/opozice-hala.html).

Boskovice navštívil hejtman Michal Hašek. [Prohlédl si kupříkladu šicí stroj.](https://scontent-fra3-1.xx.fbcdn.net/hphotos-xpa1/v/t1.0-9/11350910_1090473580979533_8986951864945789260_n.jpg?oh=0957bcad92a4103b36a2eb7df6432d99&oe=55F843EB)

Anesteziologicko-resuscitační oddělení (ARO)  v boskovické nemocnici se přestěhuje a projde [úpravou za více než 30 milionů korun](http://www.zrcadlo.net/clanky/Rozsiri-detskou-lecebnu-v-Boskovicich-za-dvacet-milionu-korun-1735/). Nově bude ve čtvrtém patře budovy, poskytovat bude 8–9 lůžek a větší komfort pro pacienty i zaměstnance.

Vedení města oznámilo, že [Muzeum Boskovicka pravděpodobně přejde od roku 2016 pod správu Jihomoravského kraje](/clanky/2015/05/muzeum-na-kraj.html). Pro muzeum by to mělo znamenat výhodnější ekonomické zázemí, město se zbaví jedné příspěvkové organizace, která mu odčerpává asi 3 miliony korun ročně.

Dětská léčebna pohybových poruch se dočká rozšíření. O dvacetimilionovou investici se postará kraj a přístavba bude sloužit pro [rehabilitaci](http://www.zrcadlo.net/clanky/Rozsiri-detskou-lecebnu-v-Boskovicich-za-dvacet-milionu-korun-1735/).

Opoziční zastupitelé obce Suchý složili mandáty. [Obec čekají nové volby.](http://www.zrcadlo.net/clanky/Opozicni-zastupitele-slozili-mandaty-Suchy-cekaji-nove-volby-1745/)

Letovické Isarno pokračuje po mnoha peripetiích ve své činnosti. O jeho oživení se stará [nová parta nadšenců](http://www.zrcadlo.net/clanky/Letovicke-Isarno-oziva-pripravuje-se-zmena-provozovatele-1715/).

Lysice jsou Obec přátelská rodině. [Získaly díky tomu 900 tisíc korun](http://blanensky.denik.cz/zpravy_region/lysice-vyhraly-soutez-a-devet-set-tisic-korun-20150528.html), které rozdělí mezi místní spolky.

Stejně jako v Boskovicích, připravují i v Kunštátě strategický plán rozvoje. A také zde [zjišťují názory občanů pomocí ankety](http://blanensky.denik.cz/zpravy_region/anketa-kunstatskym-napovi-na-co-se-zamerit-pri-zpracovani-stategickeho-planu-20150506.html).

V Boskovicích se na čas usadili [sloni](https://scontent-fra3-1.xx.fbcdn.net/hphotos-xpt1/v/t1.0-9/1907758_826442407409876_2177615663895896240_n.jpg?oh=359b2d4161070a5d08651ccd568f6d0e&oe=55FDFEFA).
