---
title: "Moje Boskovice: Martina Vopatová"
cover-photo: https://i.ohlasy.info/i/b94a325e.jpg
author: Tomáš Trumpeš
category: seriály
serial: moje-boskovice
---

*Seriál [Moje Boskovice](https://ohlasy.info/clanky/?serial=moje-boskovice) vychází z fotovýzvy, kterou vyhlásil festival Boskovice ve spolupráci s našimi novinami a Kulturními zařízeními města Boskovice. Výsledkem je soubor snímků, ve kterých především místní fotografové a fotografky zachycují svá oblíbená i neoblíbená místa ve městě a také to, na co jsou jako občané hrdí. Výzva pokračuje dál, takže pokud se chcete zapojit, posílejte fotky a komentáře k nim na mail <ohlasy@ohlasy.info>. Dnes publikujeme vybrané snímky a postřehy Martiny Vopatové.*

{% photo src="https://i.ohlasy.info/i/b94a325e.jpg" caption="Školní zahrada za muzeem" author="Martina Vopatová" width=1161 height=869 /%}

{% photo src="https://i.ohlasy.info/i/c136a1c9.jpg" caption="Louka u Koupadel" author="Martina Vopatová" width=1159 height=869 /%}

{% photo src="https://i.ohlasy.info/i/e737ec72.jpg" caption="Růžové náměstí" author="Martina Vopatová" width=1161 height=869 /%}

**ANO:** Místa, která miluji, jsou místa, kde to kvete. Zvláště jsem šťastná, že se trochu podařilo z Růžového náměstí udělat více růžové a méně kopřivové. Hodně se mi líbí školní zahrada za muzeem.

{% photo src="https://i.ohlasy.info/i/5db3fafe.jpg" caption="Ulička z náměstí k synagoze" author="Martina Vopatová" width=1161 height=869 /%}

{% photo src="https://i.ohlasy.info/i/16cdcc6a.jpg" caption="Schody od kostela sv. Jakuba" author="Martina Vopatová" width=1161 height=869 /%}

{% photo src="https://i.ohlasy.info/i/a43983a0.jpg" caption="Proluka U Koupadel" author="Martina Vopatová" width=1161 height=869 /%}

**NE:** Místo, které mě trápí, je hlavně propojovací ulice mezi Masarykovým náměstím a židovskou čtvrtí, k synagoze. Dlouhodobě se to tam nedaří udržovat pěkné, a přitom je to tak blízko náměstí a turisticky oblíbené trase. Stejně tak je příšerný vchod do schodů ke kostelu. Obě tato místa by mohla být skvostem Boskovic, ale stále to tam vypadá spíš jak v okrajové čtvrti vyloučené lokality. Dále mě štve betonovo-kostkové schodiště v proluce – to je příšerné, a také že je studna-kašna tak nějak stále vážně smutná. V proluce je díky Zelené peřině i pěkné posezení a kvete to tam, takže mám toto místo i v kategorii ANO – opravdu to tam miluji a zároveň mě to štve, prostě takové místo kontrastů, vzpomínek a touhy to tady nějak zajímavé uchopit.

{% photo src="https://i.ohlasy.info/i/ebd2e472.jpg" caption="Náměstí" author="Martina Vopatová" width=650 height=869 /%}

{% photo src="https://i.ohlasy.info/i/31bf7952.jpg" caption="17. listopadu" author="Martina Vopatová" width=1161 height=869 /%}

**HRDOST:** Do kategorie Hrdost jsem dala fotky, které jsou trochu tuctové. Náměstí, protože se mi líbí, jak se tam mění různé prezentace na panelech a obecně tento způsob předkládání veřejnosti uznávám – několikrát mě některé příběhy a fotky dojaly k slzám. A fotka z ulice 17. listopadu, kde stále obdivuji černý bez vrostlý do sloupu na vylepování plakátů. Stále se modlím, aby vydržel, aby snad někoho nenapadlo z nějakého hloupého strachu ten bez odstranit.