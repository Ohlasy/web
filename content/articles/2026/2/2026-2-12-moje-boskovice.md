---
title: "Moje Boskovice: Adam Kožoušek"
cover-photo: https://i.ohlasy.info/i/54b19279.jpg
author: Tomáš Trumpeš
category: seriály
serial: moje-boskovice
---

*Seriál [Moje Boskovice](https://ohlasy.info/clanky/?serial=moje-boskovice) vychází z fotovýzvy, kterou vyhlásil festival Boskovice ve spolupráci s našimi novinami a Kulturními zařízeními města Boskovice. Výsledkem je soubor snímků, ve kterých především místní fotografové a fotografky zachycují svá oblíbená i neoblíbená místa ve městě a také to, na co jsou jako občané hrdí. Výzva pokračuje dál, takže pokud se chcete zapojit, posílejte fotky a komentáře k nim na mail <ohlasy@ohlasy.info>. Dnes publikujeme snímky a postřehy Adama Kožouška.*

{% photo src="https://i.ohlasy.info/i/9b684426.jpg" author="Adam Kožoušek" width=1319 height=989 /%}

**ANO:** Park pod zámkem je mimo festival klidné místo. Pár kroků z náměstí si ráno zacvičíš jógu v trávě za zpěvu ptáků i kdákání slepic, odpoledne potkáš výskající školní družinu a v podvečer šeptající milence. Síla odhodlání několika lidí pomohla před pár lety park znovu otevřít pro veřejnost.

{% photo src="https://i.ohlasy.info/i/83717c4a.jpg" author="Adam Kožoušek" width=1319 height=989 /%}

**NE:** Bariéry ve společnosti rostou na regionální, republikové i celosvětové úrovni. Síla odhodlání jednoho člověka zhmotnila jednu i v našem městě, tam, kde nikdy nebyla. V souboru obytných domů tu plot s ostnatým drátem odděluje obyvatele jednoho z nich. Po tomhle chodníku už neprojdeš.

{% photo src="https://i.ohlasy.info/i/54b19279.jpg" author="Adam Kožoušek" width=1319 height=989 /%}

**HRDOST:** Moje nejoblíbenější plocha ve městě. Její pestrost mě provází a formuje po celý život. Jsem vděčný Boskovákům za všechny tyto možnosti a jsem hrdý, že tady si vybereš i ty.