---
title: Zpravodajský přehled za červen
cover-photo: https://i.ohlasy.info/i/rdgxa6t.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červnu na Boskovicku událo.*

{% photo src="https://i.ohlasy.info/i/rdgxa6t.jpg" author="Tomáš Znamenáček" /%}

Boskovické zastupitelstvo schválilo záměr převzít do vlastnictví města bezplatně [budovu sokolovny](https://ohlasy.info/clanky/2016/06/anketa-sokolovna.html). 

Dále zastupitelé na svém [červnovém zasedání](https://ohlasy.info/clanky/2016/06/zastupitelstvo.html) řešili závěrečné účty za loňský rok, rekonstrukci letního kina a projekt na Centrum polytechnického vzdělávání v jámě na Bílkově ulici.

První značený okruh pro cyklisty v Doubravách [byl otevřen](http://boskovice.cz/prvni-trasa-boskovickych-stezek-otevrena/d-28757/p1=1019). Naváže na něj výstavba zázemí pro návštěvníky, dalších okruhů, příjezdové komunikace, pumptrackové dráhy a workoutového hřiště.

Z boskovické Základní umělecké školy odešel po jednadvaceti letech [Martin Krajíček](https://ohlasy.info/clanky/2016/07/rozhovor-krajicek-zus.html) a vedoucí výtvarného oboru Eva Holoušová. Pokračují tak odchody pedagogů za ředitelování [Stanislavy Matuškové](https://ohlasy.info/clanky/2016/06/rozhovor-matuskova.html), která se funkce ujala před čtyřmi lety.

V debatě o Červené zahradě se mluví často o pozemku po bývalém lihovaru, proto jsme [zmapovali jeho porevoluční minulost](https://ohlasy.info/clanky/2016/06/pozemek-lihovar.html).

V debatě o knihovně zaznívá také alternativa návratu knihovny do areálu [Panského dvora](https://ohlasy.info/clanky/2016/06/rozhovor-rehor.html).

Před blížícími se krajskými volbami strany uzavírají kandidátní listiny. O mandáty v krajském zastupitelstvu se budou ucházet také [politici z Boskovicka a Blanenska](https://ohlasy.info/clanky/2016/06/volebni-kandidatky.html).

Na čtyři roky do vězení půjde [boskovický úplatný úředník](http://zrcadlo.net/clanky/Uplatny-urednik-z-Boskovic-pujde-do-vezeni-soud-mu-potvrdil-trest-2938/).

Zákaz podomního prodeje v Boskovicích se vztahuje i na pracovníky České pošty, potvrdil Ohlasům tajemník David Škvařil. Aktivity pošty v této oblasti jsou předmětem [silné kritiky](http://a2larm.cz/2016/06/zrudnosti-na-ceske-poste/). V Boskovicích listonoši nabízet občanům podobné služby nemohou.

Kvůli opravám budou uzavřeny [některé ulice](http://blanensky.denik.cz/zpravy_region/boskovice-kvuli-opravam-zavrou-nektere-ulice-20160702.html).

Boskovice budou nově udělovat Cenu za kulturu. Můžeme se [těšit na kontroverze](https://ohlasy.info/clanky/2016/06/kulturni-cena.html)?

Muzejní historik Petr Vítámvás představil zcela nový pohled na [počátky židovského osídlení Boskovic](https://ohlasy.info/clanky/2016/06/pocatky-zidovske-ctvrti.html).

70 let činnosti oslavil [pěvecký sbor Janáček](http://boskovice.cz/janacek-slavil-70-let-sve-cinnosti/d-28676/p1=1019).

Blížící se festival Boskovice 2016 [představil program](https://ohlasy.info/clanky/2016/06/festival-pozvanka.html).

V Letovicích budou mít [bustu Václava Havla](http://brno.idnes.cz/busta-vaclava-havla-v-letovicich-dog-/brno-zpravy.aspx?c=A160701_163412_brno-zpravy_krut). Nakonec ne na náměstí, ale na Tyršově ulici.

Na zámku v Kunštátě začal cyklus [Malý noční Mozart](https://ohlasy.info/clanky/2016/06/rozhovor-tajovsky.html).

Církevní restituce by se v Kunštátě mohly týkat také městských pozemků. Podle prvního soudního rozhodnutí je totiž město [získalo neoprávněně](http://blanensky.denik.cz/zpravy_region/kunstat-muze-kvuli-restitucim-prijit-o-spoustu-pozemku-20160702.html). 

Ve Svitávce postaví [novou sportovní halu](http://blanensky.denik.cz/zpravy_region/starou-telocvicnu-ve-svitavce-nahradi-sportovni-hala-vyhrala-nejdrazsi-varianta-20160615.html).

Na zámku v Lysicích otevřeli novou expozici věnovanou [spisovatelce Marii Ebner-Eschenbachové](http://blanensky.denik.cz/zpravy_region/na-lysickem-zamku-otevreli-novou-expozici-venovanou-marii-ebner-eschenbachove-20160603.html).

Divadlo v Blansku [možná bude](http://blanensky.denik.cz/zpravy_region/dohoda-mesta-s-kolarkou-divadlo-v-suterenu-zbourane-dukly-mozna-bude-20160602.html).
