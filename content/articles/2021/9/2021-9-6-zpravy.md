---
title: Zpravodajský přehled za srpen
cover-photo: https://i.ohlasy.info/i/bfbdd578.jpeg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v srpnu na Boskovicku událo.*

{% photo src="https://i.ohlasy.info/i/bfbdd578.jpeg" caption="Opravená ulice Podhradí" author="Tomáš Trumpeš" /%}

Pandemie covidu se na Boskovicku stále drží na nízkých číslech. Přímo v Boskovicích nebyl po většinu posledních dnů měsíce ani jeden pozitivně testovaný člověk. Okresní čísla ale začala na přelomu měsíců mírně růst.

Očkování alespoň první dávkou vzrostlo za poslední více než měsíc ze 49 na 52 % občanů správního obvodu Boskovice.

Boskovickou nemocnici dál povede dosavadní jednatel Dan Štěpánský, [rozhodl se ve funkci zůstat](https://ohlasy.info/clanky/2021/08/stepansky-zustava.html).

Svou činnost ukončila pracovní skupina ke sportovní hale, městské radě doporučila návrh Alberto Kalacha. Pro však [nehlasovali členové spolku SRAB](https://ohlasy.info/clanky/2021/08/pokorne-stavby.html) a také [tři opoziční kluby vyzvaly radu](https://www.facebook.com/holik.lukas/posts/3147057212219705), aby nezadávala projektovou dokumentaci, dokud nevypořádá vzniklé připomínky a pochybnosti. Rada [chce vypracování projektu zadat během září](https://ohlasy.info/clanky/2021/08/hala-projekt.html).

Byla dokončena oprava silnice v Podhradí.

Začínají práce na další etapě oprav v Milánovech a pokračuje rekonstrukce Hybešovy ulice.

Vývoj daňových příjmů [byl v první polovině roku příznivý](https://ohlasy.info/clanky/2021/09/z-radnice.html).

Začalo hlasování v dalším ročníku [participativního rozpočtu](https://boskovice.pincity.cz/participativni-rozpocet/2021).

Město chce výrazně [revidovat strategický plán](https://ohlasy.info/clanky/2021/09/z-radnice.html).

Vedení města chce zprovoznit [přechodnou variantu skateparku](https://ohlasy.info/clanky/2021/09/z-radnice.html) a postupně připravit stálé místo v Doubravách.

Kulturní zařízení města boskovice začala připravovat kompletní rekonstrukci sokolovny. Vznikla k tomu [speciální pracovní skupina](https://ohlasy.info/clanky/2021/08/rekonstrukce-sokolovny.html).

Za leden až červen [muselo být v městských lesích kvůli kůrovci vytěženo](https://ohlasy.info/clanky/2021/09/z-radnice.html) přibližně 10 tisíc kubíků dřeva, což je třetina z původně stanoveného desetiletého plánu.

Boskovické letní kino [oslavilo 60 let](https://ohlasy.info/clanky/2021/08/letnak-60.html) od svého otevření.

Přehradu Křetínka [čeká od září zásadní rekonstrukce](https://ohlasy.info/clanky/2021/08/oprava-kretinky.html).

Rozsáhlá rekonstrukce začíná [v zahradách zámku v Lysicích](https://blanensky.denik.cz/zpravy_region/zahrada-v-lysicich-se-dockala-upravy-za-160-milionu-budou-magnet-na-turisty-2021.html). Trvat bude dva a půl roku.

Zemřela legenda mezi boskovickými sportovci, [olympionička Olga Oldřichová](https://ohlasy.info/clanky/2021/08/olga-oldrichova.html).