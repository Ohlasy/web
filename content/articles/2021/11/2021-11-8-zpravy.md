---
title: Zpravodajský přehled za říjen
cover-photo: https://i.ohlasy.info/i/b192e2cd.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v říjnu na Boskovicku událo.*

{% photo src="https://i.ohlasy.info/i/b192e2cd.jpg" caption="Pokročila příprava stavby kruhového objezdu na této křižovatce u pošty" author="Tomáš Trumpeš" %}

Epidemická situace se zhoršuje také v Boskovicích a v regionu. Alespoň první dávkou je očkováno 55 procent obyvatel regionu, což představuje nárůst o pouhé tři procentní body za poslední dva měsíce. V boskovické nemocnici bylo obnoveno covidové oddělení.

Proběhly volby do poslanecké sněmovny, také na okrese Blansko a v Boskovicích [zvítězila koalice SPOLU](https://ohlasy.info/clanky/2021/10/jak-jsme-volili.html).

Začaly přípravy rozpočtu na rok 2022. Starosta [zatím uvedl](https://ohlasy.info/clanky/2021/10/z-radnice.html), že rozpočet by mohl být hodně proinvestiční.

Pokročila příprava stavby [kruhového objezdu u pošty](https://ohlasy.info/clanky/2021/10/kruhac.html).

Vedení města se zabývá kapacitou boskovických škol. Ta by [měla být navýšena](https://ohlasy.info/clanky/2021/10/z-radnice-2.html).

Starosta Jaroslav Dohnálek absolvoval další jednání s hejtmanem Jihomoravského kraje Janem Grolichem (KDU-ČSL) o [možném převodu nemocnice pod kraj](https://ohlasy.info/clanky/2021/10/z-radnice-2.html).

Městská rada rozhodla [zvýšit nájemné v městských bytech](https://ohlasy.info/clanky/2021/11/z-radnice.html).

Poměrně stabilní by měla být situace v ceně energií v městském systému centrálního zásobování teplem. Město má plyn nakoupen i pro rok 2022.

Developerská firma BK Invest připravuje výstavbu bytových domů Na Chmelnici. Radnice [ustavila pracovní skupinu pro zastupování města](https://ohlasy.info/clanky/2021/10/z-radnice-2.html) při všech stupních povolovacích řízení této výstavby.

Provozu Městského informačního centra se po letech soukromého provozu [opět ujmou Kulturní zařízení města Boskovice](https://ohlasy.info/clanky/2021/10/z-radnice.html).

Pokračuje budování nové služebny městské policie. Ta také [dostane dva strážníky navíc](https://ohlasy.info/clanky/2021/10/sluzebna-policie.html).

Začala rekonstrukce čistírny odpadních vod.

Dopravní stavby na Hybešově ulici a na Milánovech pokračují víceméně podle plánu. 

Nejvíc hlasů ve druhém ročníku boskovického participativního rozpočtu obdržely [prolejzky ve vnitrobloku](https://ohlasy.info/clanky/2021/10/vitez-paro.html) na Wolkerově ulici.

Boskovičtí Piráti pořádali [Týden veřejného prostoru](https://ohlasy.info/clanky/2021/10/tyden-verejneho-prostoru.html).

Na radnici [probíhají přípravy aktualizace Strategického plánu](https://ohlasy.info/clanky/2021/11/z-radnice.html) rozvoje města Boskovice do roku 2032.

Město [získalo certifikát auditu](https://ohlasy.info/clanky/2021/11/z-radnice.html) Family Friendly Community Jihomoravského kraje.

Po šestnácti letech končí ve vedení finančního odboru boskovické radnice Dana Baláčová. Ve službách města ale vlastně zůstane, neboť se stane novou ekonomickou náměstkyní jednatele boskovické nemocnice Dana Štěpánského.

Do výběrového řízení na firmu pečující o městskou zeleň se přihlásila jediná firma. Začátkem listopadu se sejde komise, která bude schvalovat finální podobu zadání výběrového řízení na zpracovatele odpadů. 

Třetí rok po sobě se letní kino Boskovice stalo [nejnavštěvovanějším letním kinem v ČR](https://boskovice.cz/nejnavstevovanejsi-letni-kino-v-cr/d-42849).

Boskovice se [chystají na oslavy výročí 800 let](https://ohlasy.info/clanky/2021/10/z-radnice-2.html) od první písemné zmínky.

Začala rozsáhlá [rekonstrukce lysické zámecké zahrady](https://www.ceskatelevize.cz/porady/10122427178-udalosti-v-regionech-brno/321281381991027-udalosti-v-regionech/video/871942).

Soud projednával žalobu na krajské zásady územního rozvoje – a [nepravomocně ji zamítl](https://ohlasy.info/clanky/2021/11/z-radnice.html).