---
title: Zpravodajský přehled za září
cover-photo: https://i.ohlasy.info/i/1b9c914b.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v září na Boskovicku událo.*

{% photo src="https://i.ohlasy.info/i/1b9c914b.jpg" caption="Demolice hotelu Velen" author="Jaroslav Parma" /%}

Byla zahájena [demolice hotelu Velen](https://boskovice.cz/bourani-hotelu-velen/d-42588).

Při testování žáků na začátku školního roku [nebyl zachycen ani jeden pozitivní případ](https://ohlasy.info/clanky/2021/09/z-radnice-2.html) nemoci covid-19.

Na sněmovní volby se připravovali také [regionální kandidáti](https://ohlasy.info/clanky/2021/09/kandidati-do-snemovny.html).

Začalo hlasování v letošním ročníku [participativního rozpočtu](https://ohlasy.info/clanky/2021/09/paro.html).

Vítěz loňského ročníku PaRo, projekt Louka v proluce, [bude hotov až příští rok na jaře](https://ohlasy.info/clanky/2021/09/louka-v-proluce.html).

Ekonomice se daří víc, než se čekalo. Daňové příjmy města byly v rozpočtovém opatření [navýšeny na základě vývoje](https://ohlasy.info/clanky/2021/09/zastupitelstvo.html) o více než 10 milionů korun.

Právě v proluce U Koupadel se městu podařilo scelit všechny pozemky do svého vlastnictví.

Kvůli těžbě kalamitního dříví musely být [omezeny traily v Doubravách](https://ohlasy.info/clanky/2021/09/z-radnice-2.html), vpravo od hlavní cesty od města.

Pokračuje debata o sportovní hale v Červené zahradě. Místostarostka Michaela Žejšková [odpověděla](https://www.facebook.com/mestoboskovice/posts/4435667456515850) opozici na [otevřený dopis](https://data.ohlasy.info/2021/otevreny-dopis.pdf) a popsala situaci v [Ohlasech naživo](https://ohlasy.info/clanky/2021/09/zejskova-nazivo.html). Následnou [debatu na zastupitelstvu](https://ohlasy.info/clanky/2021/09/zastupitelstvo.html) poznamenalo, že město stále nemělo k dispozici podklady od městského architekta Zdeňka Fránka.

Pokročily přípravy stavby [služebny městské policie](https://ohlasy.info/clanky/2021/09/z-radnice-2.html) v historické budově ve dvoře městského úřadu.

Zámecký skleník se po letech [dočká klimatizace](https://ohlasy.info/clanky/2021/09/z-radnice-2.html).

Boskovice [pošlou 150 tisíc korun](https://ohlasy.info/clanky/2021/09/zastupitelstvo.html) každé z pěti obcí nejvíc postižených tornádem.

V Boskovicích začal fungoval nový [spolek pro volnočasové aktivity dětí Ječmen](https://ohlasy.info/clanky/2021/09/rozhovor-krejcirova.html).

V aktuálních cenách [povyskočila cena plánované knihovny](https://ohlasy.info/clanky/2021/09/z-radnice-2.html) na 140 milionů korun.

Letošní [podoba městského stolního kalendáře](https://ohlasy.info/clanky/2021/09/z-radnice-2.html) naváže na vyhlášenou fotografickou soutěž Jak já vidím Boskovice.

Město představilo skejťákům [prozatímní variantu umístění skateparku](https://ohlasy.info/clanky/2021/09/z-radnice-2.html) v Červené zahradě.

Bývalý zastupitel Dušan Sušil kritizoval [na zastupitelstvu](https://ohlasy.info/clanky/2021/09/zastupitelstvo.html), že kostelní hodiny na náměstí stále stojí.

Kvůli covidové krizi byla letos [zrušena akce Sportovec roku](https://ohlasy.info/clanky/2021/09/zastupitelstvo.html).

V Prostoru proběhl [Světový týden respektu k porodu](https://ohlasy.info/clanky/2021/09/rozhovor-porody.html).

V Sudicích má vzniknout [nová mateřská a základní škola](https://ohlasy.info/clanky/2021/09/rozhovor-skola.html).

Město Boskovice [nepodpořilo projekt Paměť národa](https://ohlasy.info/clanky/2021/09/pribeh-marie-henzlove.html) společnosti Post Bellum.

Ohlasy začaly vydávat [nový seriál](https://ohlasy.info/clanky/2021/09/pribeh-marie-henzlove.html) vycházející právě ze vzpomínek pro Paměť národa.

V boskovické židovské čtvrti uskutečnilo [pokládání kamenů zmizelých](https://boskovice.cz/kameny-zmizelych-za-deti/d-42580) za dětské obětí holocaustu.

Proběhly [18\. Husí slavnosti](https://boskovice.cz/18-husi-slavnosti-jsou-za-nami/d-42716).