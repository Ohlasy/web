---
title: Zpravodajský přehled za červenec
cover-photo: https://i.ohlasy.info/i/57767b2f.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červenci na Boskovicku událo.*

{% photo src="https://i.ohlasy.info/i/57767b2f.jpg" caption="Kameny zmizelých v proluce U Koupadel" author="Tomáš Znamenáček" /%}

Pandemie na okrese Blansko [výrazně ustoupila](https://ohlasy.info/clanky/2021/07/pandemicka-situace.html), počty nakažených se drží na velmi nízkých hodnotách.

V prakticky neomezeném formátu proběhl [29\. ročník festivalu pro židovskou čtvrť Boskovice](https://www.facebook.com/media/set/?vanity=ohlasy&set=a.4062623397125078).

Ve městě zůstaly [výstavy a výtvarné instalace ve veřejném prostoru](https://ohlasy.info/clanky/2021/07/festivalove-vystavy.html).

Na Plačkově ulici [přibyly kameny zmizelých](https://boskovice.cz/na-plackove-ulici-pribyly-kameny-zmizelych/d-42216).

Konal se také [11\. ročník Boskovických běhů](https://boskovice.cz/11-boskovicke-behy/d-42191).

Radnice [představila veřejnosti návrh sportovní haly](https://ohlasy.info/clanky/2021/07/predstaveni-haly.html) v Červené zahradě. Opozice je k záměru [z velké části nedůvěřivá](https://ohlasy.info/clanky/2021/07/anketa-opozice.html).

Nemocnice v loňském roce [hospodařila s kladným výsledkem](https://ohlasy.info/clanky/2021/07/z-radnice.html) něco přes 400 tisíc korun.

Za až překvapivě nízkou cenu vysoutěžilo město [demolici a odstranění hotelu Velen](https://ohlasy.info/clanky/2021/07/z-radnice.html). Práce mají přijít na něco přes dva miliony korun, začnou v září.

[Vzniká studie](https://ohlasy.info/clanky/2021/07/z-radnice.html), která bude řešit jiný příjezd a parkování zaměstnanců nemocnice.

Velký [převis zájmu zaznamenala letos boskovická mateřská škola](https://ohlasy.info/clanky/2021/07/z-radnice.html). Oproti loňským 154 žádostem jejich počet letos vzrostl na 194, mateřská škola na základě svých kapacit a kritérií rozhodla o přijetí 129 dětí.

Přetlak nenastává na základní škole, která [mohla přijmout všechny zájemce](https://ohlasy.info/clanky/2021/07/z-radnice.html).

Ve školce na Lidické [bude od září probíhat nový projekt](https://ohlasy.info/clanky/2021/07/z-radnice.html) všestranné pohybové přípravy předškoláků v režii boskovického fotbalového klubu.

Vedení města se snaží [vyjasnit vztahy a nastavení provozu](https://ohlasy.info/clanky/2021/07/z-radnice.html) s firmou provozující v Boskovicích elektrické koloběžky.

Kulturní a komunitní centrum Prostor [řeší problémy s kolaudací](https://ohlasy.info/clanky/2021/07/kolaudace-prostor.html).

Město [pokračuje v jednáních a konzultacích](https://ohlasy.info/clanky/2021/07/z-radnice.html) ohledně možné dotace na výstavbu knihovny, projekt už je ve fázi stavebního řízení.

Radní za ČSSD Karel Ošlejšek vznesl podnět, že by v Boskovicích mohlo dojít ke [snížení počtu zastupitelů](https://ohlasy.info/clanky/2021/07/z-radnice.html).

Obyvatelé Hrádkova [usilují o omezení rychlosti](https://ohlasy.info/clanky/2021/07/z-radnice.html) u obce, radní je podpořili.

Úpravy by se měla dočkat i [křižovatka ulic Legionářská a Bedřicha Smetany](https://ohlasy.info/clanky/2021/07/z-radnice.html), kde dochází k opakovaným nehodám.