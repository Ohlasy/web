---
title: Zpravodajský přehled za červen
cover-photo: https://i.ohlasy.info/i/5c4f8136.jpg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v červnu na Boskovicku událo.*

{% photo src="https://i.ohlasy.info/i/5c4f8136.jpg" caption="Město Boskovice v červnu představilo první vizualizace návrhu sportovní haly, celá studie by měla být veřejně prezentována 12. července" author="T.A.X." %}

Boskovice představily plán, jak [město pomůže obcím postiženým tornádem](https://ohlasy.info/clanky/2021/06/boskovice-pomahaji.html).

Nová boskovická městská rada [představila programové prohlášení](https://ohlasy.info/clanky/2021/06/programove-prohlaseni.html).

[Dan Štěpánský](https://ohlasy.info/clanky/2021/06/rozhovor-stepansky.html) po dvou letech [končí jako jednatel boskovické nemocnice](https://ohlasy.info/clanky/2021/06/stepansky-konci.html). Výběrové řízení na nového jednatele [probíhá](https://www.nembce.cz/aktuality/105-vyberove-rizeni-na-jednatele-nemocnice-boskovice-s-r-o).

Očkovací centrum nemocnice [zůstává v provozu](https://www.nembce.cz/aktuality/110-nase-ockovaci-centrum-zustava-v-provozu-i-nadale-v-rezimu-prizpusobenem-aktualnim-pozadavkum-spadove-oblasti). Nemocnice také upravila pravidla pro [návštěvy pacientů](https://www.nembce.cz/aktuality/113-navstevy-pacientu).

Zastupitelé [dlouze diskutovali ](https://ohlasy.info/clanky/2021/06/zastupitelstvo.html)o dosud neveřejném návrhu sportovní haly v Červené zahradě. Představení návrhu za účasti mexického architekta Alberto Kalacha proběhne v pondělí 12. července. Město zveřejnilo jen [první nahlédnutí ](https://boskovice.cz/prvni-nahlednuti/d-41945)na dvě vizualizace stavby.

Městská rada schválila také dalších 300 tisíc pro městského architekta Zdeňka Fránka na dopracování studie celého areálu Červená zahrada.

Intenzifikace čistírny odpadních vod nakonec přijde na 120 milionů korun. Kromě dotace a peněz naspořených ve Svazku musí město [přidat ještě asi 55 milionů](https://ohlasy.info/clanky/2021/06/z-rady.html). Ty vezme z dohodnutého úvěru.

Vedení města [zahájilo jednání ](https://ohlasy.info/clanky/2021/06/z-rady.html)s hejtmanem Jihomoravského kraje Janem Grolichem (KDU-ČSL) o možném převodu nemocnice pod kraj.

S velkým zájmem se setkal [druhý ročník Participativního rozpočtu](https://boskovice.redesign.pincity.cz/participativni-rozpocet/2021). Přihlášeno je 23 projektů, hlasovat se bude od září.

Audit [nenašel zásadní pochybení ](https://ohlasy.info/clanky/2021/06/audit-czt.html)na stavbě CZT Boskovice střed.

Pracoviště mateřské školy na Lidické ulici se [dočká rekonstrukce zahrady](https://ohlasy.info/clanky/2021/06/z-rady.html).

Nová rada města [jmenovala některé nové členy ](https://ohlasy.info/clanky/2021/06/z-rady.html)komisí a školské rady.

Svazek obcí pro výstavbu rychlostní komunikace R43 vyzývá ministerstvo, aby na trase ze Svitávky do Starého Města [neustupovalo ze záměru vybudovat zde čtyřproudovou silnici](https://ohlasy.info/clanky/2021/06/z-rady.html).

Město se [snaží získat dotaci ](https://ohlasy.info/clanky/2021/06/z-rady.html)na stavbu knihovny na ulici Kapitána Jaroše.

Pokračují [rekonstrukce ](https://ohlasy.info/clanky/2021/06/z-rady.html)v Podhradí, na Milánovech a na Hybešově ulici.

V Kunštátě probíhá [příprava proměny areálu Jelínkovy chaty](https://ohlasy.info/clanky/2021/06/jelinek-na-slunci.html).
