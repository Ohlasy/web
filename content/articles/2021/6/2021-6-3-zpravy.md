---
title: Zpravodajský přehled za květen
cover-photo: https://i.ohlasy.info/i/b228a810.jpeg
author: Tomáš Trumpeš
category: zpravodajství
---

*Výběr nejdůležitějších událostí uplynulého měsíce v Boskovicích a okolí podle redakce Ohlasů. Přečtěte si stručný zpravodajský přehled toho nejpodstatnějšího, co se v květnu na Boskovicku událo.*

{% photo src="https://i.ohlasy.info/i/b228a810.jpeg" caption="Z prvního Knihoblešáku uspořádaného místní knihovnou" author="Vladimír Friš" /%}

Pandemie koronaviru ustupuje výrazně už i na okrese Blansko. Počet aktuálně pozitivně testovaných zde podle hygieniků poklesl na konci května přibližně na 150 lidí, přičemž před měsícem to bylo osm set lidí a před dvěma měsíci přes tisíc šest set lidí. Zemřelo dalších asi dvacet lidí.

Poprvé zasedla k jednání [nová boskovická městská rada](https://ohlasy.info/clanky/2021/05/z-rady.html).

Příjmy městského rozpočtu [se zatím nevyvíjejí nejlépe](https://ohlasy.info/clanky/2021/05/z-radnice.html) a vedení města připravuje na další zastupitelstvo rozpočtové opatření, ve kterém budou příjmy sníženy.

V Boskovicích pokračuje debata o [budoucnosti nemocnice](https://ohlasy.info/clanky/2021/05/nemocnice-analyza.html). Probíhají také [jednání s Jihomoravským krajem](https://ohlasy.info/clanky/2021/05/z-radnice.html).

Nemocnice podává [léky proti těžkému průběhu covidu](https://ohlasy.info/clanky/2021/05/covid-stacionar.html). Obnovila také [za přísných podmínek návštěvy](https://ohlasy.info/clanky/2021/05/z-radnice.html).

Jihomoravský kraj varoval, že pokud se nepostaví takzvaná Boskovická spojka, nemusí vlaky [v budoucnu do Boskovic zajíždět vůbec](https://ohlasy.info/clanky/2021/05/spojka-vyjimka.html).

Na křižovatce pod Sebranicemi se [plánuje kruhový objezd](https://ohlasy.info/clanky/2021/05/z-radnice.html).

Město se snaží [iniciovat opravu vodovodního potrubí na ulici Kapitána Jaroše](https://ohlasy.info/clanky/2021/05/z-radnice.html) a jedná o tom s Vodárenskou akciovou společností.

Rada se seznámila s [auditem stavby CZT Boskovice střed](https://ohlasy.info/clanky/2021/05/z-radnice.html).

Blíží se sněmovní volby. O přízeň voličů se budou ucházet také [kandidáti z regionu](https://ohlasy.info/clanky/2021/05/kandidati-do-snemovny.html).

V Boskovicích [zasedalo shromáždění starostů](https://boskovice.cz/starostove-se-seznamili-s-aktualnimi-informacemi-o-vystavbe-rychlostni-komunikace/d-41893) Svazku obcí pro výstavbu rychlostní komunikace R43.

S problémy se potýkají majitelé bytů [v nových bytových domech na Lidické ulici](https://ohlasy.info/clanky/2021/05/byty-lidicka.html).

Obyvatelé jednoho z osmipatrových domů se rozhodli odejít ze systému CZT a vybudovat vlastní zdroj vytápění pomocí tepelného čerpadla. Stavební úřad jim ale [zamítl povolení](https://ohlasy.info/clanky/2021/05/czt-opravy.html).

Pokračuje rekonstrukce Podhradí. Pěší tam ale budou i [nadále chodit po okraji vozovky](https://ohlasy.info/clanky/2021/05/podhradi-pesky.html).

Pokračují také opravy [Hybešovy ulice a Milánov](https://ohlasy.info/clanky/2021/05/z-rady.html).

Pokračuje [příprava cyklostezky z Mladkova do Svitávky](https://ohlasy.info/clanky/2021/05/z-rady.html). Město má hotovou projektovou dokumentaci.

Radnice představila [výsledky hospodaření v městských lesích](https://ohlasy.info/clanky/2021/05/z-radnice.html).

Kvůli následkům kůrovcové kalamity se intenzivně [kácelo v Pilském údolí](https://ohlasy.info/clanky/2021/05/z-radnice.html).

Pokračuje [příprava návrhu sportovní haly](https://ohlasy.info/clanky/2021/05/z-radnice.html), představen má být na začátku června.

Místostarosta Petr Malach a končící ředitel KZMB Oldřich Kovář jednali s ministrem kultury Lubomírem Zaorálkem (ČSSD) o [případné dotaci na stavbu knihovny](https://ohlasy.info/clanky/2021/05/z-radnice.html).

Ministr kultury také [poděkoval Oldřichu Kovářovi](https://boskovice.cz/lubomir-zaoralek-podekoval-oldrichu-kovarovi-za-praci-v-kulture/d-41865), který s koncem května uzavřel své působení v čele Kulturních zařízení města Boskovice.

Farmářské trhy budou v Boskovicích vždy [ve čtvrtek sudého týdne](https://ohlasy.info/clanky/2021/05/z-rady.html).

Na náměstí budou [dvě nové zahrádky](https://ohlasy.info/clanky/2021/05/z-rady.html).

Radní [odsouhlasili padesátitisícové dotace dvěma církvím](https://ohlasy.info/clanky/2021/05/z-radnice.html) v Boskovicích – římskokatolické a evangelické.

Proběhne [první etapa klimatizace budovy radnice](https://ohlasy.info/clanky/2021/05/z-radnice.html) na Masarykově náměstí za více než jeden milion korun.

Město se také zabývá [problematickou křižovatkou ulic Legionářská a Bedřicha Smetany](https://ohlasy.info/clanky/2021/05/z-radnice.html), kde dochází k častým nehodám.

Majitel připravuje rekonstrukci [památkově chráněné budovy bývalé továrny U Koupadel](https://ohlasy.info/clanky/2021/05/koupadla.html).

Postupně se[ otevírá Sportpark a naplánováno je i otevření koupaliště.](https://ohlasy.info/clanky/2021/05/z-radnice.html)

Byli jmenováni [noví členové dozorčích rad](https://ohlasy.info/clanky/2021/05/z-radnice.html) nemocnice a Služeb.

Knihovna uspořádala [první Knihoblešák](https://boskovice.cz/prvni-knihoblesak-se-vydaril/d-41901).

Pokračují [přípravy plynofikace Vratíkova](https://ohlasy.info/clanky/2021/05/z-radnice.html).

U Svárovské aleje [odhalili pamětní desku](https://www.facebook.com/ohlasy/posts/3945684492152303).
