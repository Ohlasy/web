Seriálem _Rendez-vous s jazykem_ bych chtěl čtenářům průběžně přibližovat nejrůznější témata, která se týkají jazyka a mají úzkou souvislost s Boskovickem. Půjde například o seznámení s nářeční situací či s vybranými místními a pomístními jmény. Z Boskovicka také pochází celá řada osobností, které se později staly výraznými postavami v nejrůznějších jazykovědných či jiných blízkých humanitních oborech. I ty si budeme zejména při různých výročích připomínat. Uvítám také případné podněty z Vaší strany, pokud mi napíšete, jaká jazyková zákoutí našeho kraje by Vás zajímala.

Věřím, že nepůjde o suchopárné schůze, ale o příjemná dostaveníčka – setkávání se s jazykem, fenoménem, který nejde příliš vidět, ale přitom je s námi vlastně neustále.

_Vít Boček_
